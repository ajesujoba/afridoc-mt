Ipa àwùjọ lórí tẹ́tẹ́ ajẹmọ́ eré ìdárayá ní orílẹ̀-èdè Kenya: kí ni ó wà fún ọjọ́ iwájú?
Ní àwùjọ òde òní ní orílẹ̀-èdè Kenya, tẹ́tẹ́ eré ìdárayá ti di gbajú-gbajà, tí ó sì ń fi ipa tó làpẹẹrẹ sí àwùjọ lára.
Títa tẹ́tẹ́ pẹ̀lú Bets Best ti fojú hàn láti tọ́ àwọn olùfẹ́ tẹ́tẹ́ sọ́nà láti tọ ipa ẹ̀ka tó ń gbilẹ̀ yìí.
Nígbà tí ẹ̀ka ìdàgbàsókè àti ọ̀làjú ti mú ìṣéeéṣe ètò ọ̀rọ̀ ajé wá, ó tún dáná ìbánisọ̀rọ̀ pàtàkì lórí ipa ètò yìí ní àwùjọ.
Àròkọ yìí ṣe àgbéyẹ̀wò oríṣi ìpín ti tẹ́tẹ́ eré ìdárayá ti àwùjọ ní Kenya, ó ń gbìyànjú láti ya àwòrán tó peregede lórí ohun tó ń lọ lọ́wọ́ àti ti ọjọ́ iwájú.
Ohun tó ń lọ lọ́wọ́ lọ́wọ́
Ní ọdún mẹ́wàá sẹ́yìn, ilé-iṣẹ́ tẹ́tẹ́ eléré ìdárayá ní Kenya ti ní ìrírí ìdàgbàsókè tó l'ápẹẹrẹ.
Ilé-iṣẹ́ yìí kò ṣe atọ́nà gbòógì fún ìmówówọlé nìkan ṣùgbọ́n ó tún ti pèsè àǹfààní iṣẹ́ fún ọ̀pọ̀lọpọ̀.
Iye àwọn ènìyàn tó ń kópa nínú tẹ́tẹ́ eléré ìdárayá pín sí oríṣiríṣi, ó ṣe àkópọ̀ àwọn ènìyàn pẹ̀lú ọjọ́ orí ọ̀tọ̀ọ̀tọ̀, akọ àti abo pẹ̀lú agbègbè ọ̀tọ̀ọ̀tọ̀.
Bí ó tilẹ̀ jẹ́ pé ìdàgbàsókè kíákíá ń bá àwọn òpónà tẹ́tẹ́ títa, ní orí ẹ̀rọ agbagbe àti ní ìlò lásán lai lo ẹ̀rọ, pọn ọ́n ní dandan láti ṣe àkíyèsí ipa rẹ ní àwùjọ.
Mímọ àbáyọrí tó yááyì àti òdì rẹ̀ jẹ́ ohun pàtàkì láti ṣe atọ́nà ọ̀nà tó ṣeé mú dúró síwájú sí i.
Ní ṣíṣe èyí, àyẹ̀wò ojúṣe ìjọba àti ti àwọn ẹgbẹ́ aṣàmójútó ìlànà ṣe pàtàkì láti tọpasẹ̀ ìrísí ọjọ́ iwájú ilé iṣẹ́ yìí.
Ipa rere ní àwùjọ
Ìlọ̀wọ́sí agbègbè
Tẹ́tẹ́ títa ní Kenya ti ṣe imúgbòòrò ìfọwọ́sowọ́pọ̀ àti ìlọ́wọ́sí ní àwùjọ.
Ọ̀rẹ́, ẹbí àti àwùjọ pàápàá wá papọ̀ láti wo àwọn eré àti Ìlọ̀wọ́sí tẹ́tẹ́ títa.
Ọ̀pọ̀lọpọ̀ ilé-iṣẹ́ tẹ́tẹ́ ló ti lọ́wọ́ sí àwọn ètò ìdàgbàsókè ti àwùjọ, ṣíṣe ìpèsè àwọn ohun amáyé dẹrùn àti ìrànwọ́ owó níná fún àwọn oríṣi àkànṣe ìṣe tó ń ṣe àgbélárugẹ àwùjọ àti ìfọwọ́sowọ́pọ̀.
Síwájú sí i, àwọn ìkannì bí i “Betting with Bets" dá kún ẹ̀kọ́ àwọn ará-ìlú nípa àwọn ohun tí tẹ́tẹ́ títa gidi rọ̀mọ́, tí ó sì ń rí i dájú pé àwọn olùfẹ́ tẹ́tẹ́ mọ̀ dáadáa nípa bí a ṣe ń ṣe ìpinnu tẹ́tẹ́ tó múná dóko.
Ètò ẹ̀kọ́ àti ìmọ̀ nípa nǹkan
Ní ìbámu, ètò ẹ̀kọ́ àti ìmọ̀ nípa nǹkan ti ń lọ ní ìdọ́gba pẹ̀lú ẹ̀kọ́ lórí títa tẹ́tẹ́ lọ́nà tó mọ́gbọ́ndání.
Àwọn ètò yìí ń gbìyànjú láti tọ́ ka ìwà ìwọ̀ntunwọ̀nsì àti ìkóraró, ṣíṣe àfihàn ìdí pàtàkì tí tẹ́tẹ́ títa kò fi gbọdọ̀ di abala tí ó ń panilára ní ìgbé ayé ẹnì kankan.
Àwọn ìdánilẹ́kọ̀ọ́ Workshoone tí wọ́n fún ni ní òye àkóónú tẹ́tẹ́ ajẹmọ́ eré ìdárayá ti wọ́pọ̀, tí ó ń ran ní lọ́wọ́ láti dákún ìgbèrú àwùjọ tẹ́tẹ́ títa.
Àwọn ipa òdì ní àwùjọ
ìkúndùn Tẹ́tẹ́ títa
Pẹ̀lú gbogbo ìlànà láti mú tẹ́tẹ́ títa lọ́nà tó tọ́ gbilẹ̀ si, ìkúndùn sì jẹ́ ohun àfiyèsí pàtàkì.
Ọ̀rọ̀ àwọn ènìyàn tí ó sọ owó tó níye nù, tí wọ́n ti gba kádàrá gbèsè, tí àìní ìlera ajẹmọ́ èrò ọkàn sì ń bá fínra kò ṣe àjòjì.
Ìkúndùn yìí jẹ́ ewu ńlá sí àgbékalẹ̀ ìdílé àti àwùjọ, gẹ́gẹ́ bí àwọn ènìyàn ṣe ń bá ara wọn nínú páńpẹ́ tẹ́tẹ́ nígbà gbogbo, tí wọ́n ń lépa àdánù, tí wọ́n sì ń kojú ìfi-ìṣúná-ṣòfò.
Àwọn ìyapa ọrọ̀-ajé.
Ẹ̀ka-iṣẹ́ Ajẹmọ́-tẹ́tẹ́ tí dá kún ìyapa ọrọ̀s-ajé tó wà ní Kenya.
Pẹ̀lú àníyàn àti jẹ́ owó ńlá, ọ̀pọ̀ ènìyàn ló máa ń fi púpọ̀ owó-ìní wọn ta tẹ́tẹ́, tí wọ́n sì bá ìjákulẹ̀ ńlá pàdé.
ìṣẹ̀lẹ̀ yìí máa ń fa àfo láàrin àwọn ọ̀wọ́/ìsọ̀rí ọrọ̀-ajé, èyí sì máa ń fa ìkórira àti àrankàn láwùjọ.
Ipa lórí ọ̀dọ́.
Kò tíì sàì fọwọ́ ba àwùjọ/Ìsọ̀rí àwọn ọ̀dọ́.
Ẹ̀tàn owó òjijì ti fa ọ̀pọ̀ ọ̀dọ́ sí tẹ́tẹ́ títa.
Òtítọ́ ọ̀rọ̀ kan wà pé èyí lè nípa òdì lórí wọn, nípa lílé wọn jìnnà sí ètò-ẹ̀kọ́ àti àwọn ìlepá dídára mìíràn.
Ìpèníjà tó wà ni láti wá ìdọ́gba sí bí àwọn ọ̀dọ́ ṣe lè gbádùn tẹ́tẹ́ eré ìdárayá ní ìlànà fàájì láì kó sí pańpẹ́.
Ìjọba àti èsì àwọn aláṣẹ
Ìjọba Kenya ti ṣètò ìlànà fún ilé-iṣẹ́ náà ní ọ̀nà tó le gẹ́gẹ́ bí èsì sí àwọn ìpèníjà wọ̀nyí.
Àwọn ètò tó yẹ ní wọ́n ti gbé kalẹ̀ láti fi òpin sí tẹ́tẹ́ títa àwọn ọmọdé tí ọjọ́ orí wọn kéré, àti wí pé àwọn ètò tí wà láti sọ̀rọ̀ lórí ìkúndùn tẹ́tẹ́ ní ìpele agbègbè.
Bí ó tilẹ̀ jẹ́ pé ìdánilójú àwọn ètò yìí ṣì wà lábẹ́ àkíyèsí, ìṣọdọ̀tun síwájú sí i ṣì le wúlò láti rí èsì tó wunni.
Àwọn àfojúsùn ọjọ́ iwájú
Bí a ti ń wo ọjọ́ iwájú, ó hàn gbangba pé ilé-iṣẹ́ yìí ní ìmúrasílẹ̀ fún ìdàgbàsókè síwájú sí i.
Síbẹ̀ síbẹ̀ ìdàgbàsókè yìí ní láti wà ní ìbámu pẹ̀lú ètò alágbára tí ó ń dáàbò bo àwọn ẹ̀ka àwùjọ tí kò lágbára láti dá dúró tàbí dáàbò bo ara rẹ̀.
Àwọn onímọ̀ wòye pé àpapọ̀ èròǹgbà àwùjọ, òfin ìjọba àti ètò ìlànà ara-ẹni nípa àwọn ilé-iṣẹ́ tẹ́tẹ́ títa lè ṣe ọ̀nà ìlọsíwájú tó ṣeé gbẹ́kẹ̀lé.
Àpẹẹrẹ gbòógì fún ìwádìí
Ní ṣíṣe àgbéyẹ̀wò ipa tẹ́tẹ́ ní àwùjọ, ó ṣe pàtàkì láti walẹ̀ jìn dé inú àwọn ìṣẹ̀lẹ̀ ojú-ayé tó ní ipa rere àti búburú tẹ́tẹ́ títa ní Kenya.
Àwọn àpẹẹrẹ gbòógì fún ìwádìí yìí ni a ó gbé yẹ̀ wò ní kíkún tí yóò sì ṣe àfihàn àwọn ènìyàn tó ní ìpín nínú rẹ̀, yóò sì pèsè ẹ̀kọ́ àti òye inú láti ṣe atọ́nà ìlànà àti èròǹgbà ọjọ́ iwájú.
Ìkádìí
Tẹ́tẹ́ títa ní ilẹ̀ Kenya jẹ́ àkójọpọ̀ àǹfààní ètò ọ̀rọ̀ ajé tó díjú pẹ̀lú àwọn ìpèníjà tí àwùjọ.
Bí ilé-iṣẹ́ ti ń dàgbà àwọn tí ọ̀rọ̀ kàn pẹ̀lú ìjọba, àwọn adarí àwùjọ àti àwọn ilé-iṣẹ́ tẹ́tẹ́ títa gbọ́dọ̀ fọwọ́sowọ́pọ̀ láti ṣètò agbègbè tẹ́tẹ́ títa tó dára.
Nípasẹ̀ àwọn òpónà fún tẹ́tẹ́ títa bíi Bets Best, ẹnì kọ̀ọ̀kan lè ní ìtọ́sọ́nà láti kópa nínú títa tẹ́tẹ́, dídá ààbò bo àwọn abala tó dára nígbà tí èyí tí kò dára bá ń dínkù.
Safricom yóò fojú bá ilé ẹjọ́ fún ìrúfin ẹ̀tọ́ olohún.
Ọmọlúwàbí lọ́kùnrin àti lóbìnrin, ní òpin ọ̀sẹ̀.
Mo wá lè sinmi, kí n sì wò àwọn fíìmù àti ẹ̀rọ amóhùnmáwòrán ní ìpele ìpele lópin ọ̀sẹ̀ yìí.
Ní ọ̀sẹ̀ tó lọ, ẹnìkan tọ́ka sí àwọn àkọsílẹ̀ ère ìdárayá, ṣùgbọ́n mi ò tíì wo ọ̀kankan níbẹ̀.
Kò nílò kí ó ṣe ìyọnu, ààyè máa wà fún mi lópin ọ̀sẹ̀ yìí.
Ó da, ó ti tó nípa mi.
Òǹkàwé, kín ni àwọn ètò tó o ní fún òpin ọ̀sẹ̀ yìí?
Ọ̀nàkọnà tí o bá fẹ́ gbà lò ó, jọ̀wọ́ sinmi kí o sì jẹ ìgbádùn.
Gẹ́gẹ́ bí èmi, bí o kò bá tíì kúrò ní ilé rẹ ní ọ̀sẹ̀ yìí, mo gbà ọ́ ní ìyànjú láti ṣe bẹ́ẹ̀.
Mo mọ̀ pé kì í ṣe ọ̀sẹ̀ ìgba-owó-ọ̀yà nìyí, ṣùgbọ́n o lè bẹ àwọn olólùfẹ́ rẹ wò kí o sì gbádùn àwọn àsìkò tí o lè lò pẹ̀lú wọn.
Èyí ni ohun tí mo ní fún yín lónìí:
Safricom yóò fojú bá ilé ẹjọ́ fún ìrúfin ẹ̀tọ́ olohún.
Ilé ìfowópamọ́ àgbà ti ilẹ̀ Nàìjíríà ṣe ìfilọ́lẹ́ òpónà orí afẹ́fẹ́ fún àwọn ilé ìfowópamọ́ ayánilówó ṣòwò.
Lupiya gba $8.25 ti Series A
Safricom yóò fojú bá ilé ẹjọ́ fún ìrúfin ẹ̀tọ́ olohún
Safaricom ti kùnà láti fòpin sí ẹ̀sùn ìrúfin ìtàpá sí ẹ̀tọ́ ọgbọ́n orí gẹ́gẹ́ bí ohun ìní.
Ní ìhín, ìtàn tó rọ̀ mọ́ ọn: Ní oṣù kẹta ọdún 2021, arákùnrin oníṣòwò kan láti ìlú Kenya Peter Nthei Muoki, sọ wípé òun lọ sọ́dọ̀ àwọn aṣojú Safaricom láti fọ̀rọ̀jomitoro ọ̀rọ̀ lórí èrò òun.
Ṣùgbọ́n ní kòpẹ́kòpẹ́ ni ó wòye pé ìfilọ́lẹ́ rẹ̀ yóò ṣokùnfà ìdojúkọ.
Síbẹ̀síbẹ̀ ní ọdún 2022, ó sọ pé telco fẹ́ láti ṣe ìfihàn ọjà "Ṣe àkóso àkáńtì ọmọdé" nípasẹ̀ kóòdù USSD.
Ó sọ pé ọjà náà farapẹ́ tòun "M-Teen Account" ibi ìfowópamọ́ kékeré M-PESA fún àwọn tó wà láàrin ọmọ ọdún mẹ́tàlá sí mẹ́ta-din-logun àti méjì - din-lógún sí mẹ́rìnlélógún tí wọ́n tún mọ̀ sí Generation Z láti ran àwọn òbí lọ́wọ́ láti ṣ àbójútó ìwà ìnáwó àwọn ọmọ wọn.
Nítorí náà, ó gbé Safaricom lọ sí ilé ẹjọ́ àti Huawei Technologies (Kenya) lẹ́yìn tí ó tì mọ̀ sí ìrúfin ẹ̀tọ̀ olóhun.
Ó tún fẹ́ kí ilé-ẹjọ́ pàṣẹ fún telco láti sanwó ìtanràn àti owó ìgbà láàyè tàbí kí Safaricom san KSh10 billion ($67.8m) fún ọjà náà.
Síwájú sí, Safaricom béèrè pé kí ilé-ẹjọ́ sún ẹjọ́ ọjọ́ 31 oṣù kẹwàá, ọdún 2023 ṣíwájú títí di ìgbà tí àbájáde yóò wà lórí ẹ̀bẹ̀ àṣẹ telco.
Kín ni àṣẹ-ìbéèrè-ọjà?
Ó nílò kí telco pèsè àwọn ìwé àṣẹ láì yọ tí Huawei Technologies (Kenya) Company Limited sílẹ̀ tó sí ń ṣe àlàyé àkọsílẹ̀ fún ojútùú sí ìwúlò ọjà ìdarí òbí lórí ọmọ lórí òpónà M-PESA.
Safaricom tako ìforúkọsílẹ̀, ó sọ pé Muoki béèrè àlàyé ìdá kọ́ ńkọ́ nípa ìtẹ́wọ́gbà CBK fún ètò pàtàkì sísan owó tí telco ń ṣe àkóso rẹ̀ fún M-PESA.
Ní pípadà sí ìbẹ̀rẹ̀: Adájọ́ Josephine Mong'are tí ilé - ẹjọ́ gíga ní Kenya ti kọ ẹ̀bẹ̀ Safaricom nítorí pé ìforúkọsílẹ̀ olùjẹ́jọ́ kò lẹ́sẹ̀ nílẹ̀ nítorí náà ẹjọ́ di pípa rí pẹ̀lú owó sísan fún ẹni tó gbé ẹjọ́ wá sílé ẹjọ́.
Ilé-ìfowópamọ́ àgbà ti Nàìjíríà ṣe ìfilọ́lẹ́ òpónà orí afẹ́fẹ́ fún àwọn ilé ìfowópamọ́ ayánilówó ṣòwò.
Ilé-ìfowópamọ́ àgbà ti Nàìjíríà ṣe ìfilọ́lẹ́ òpónà ìforúkọsílẹ̀ orí afẹ́fẹ́ tuntun, ìgbàláàyè Ilé-ìfowópamọ́ àgbà ti Nàìjíríà, ìfọwọ́sí àti àwọn òpónà fún ìbéèrè (CBN LARP) fún ìbéèrè ìwé ẹ̀rí àṣẹ fún àwọn ilé-ìfowópamọ́ ayánilówó ṣòwò (MFB). Kí ló dé?
Ilé ìfowópamọ́ tó ga jù lọ sọ wí pé òpónà yìí yóò fikún wíwọlé, dín iṣẹ́ ìwé kù, yóò sì mú kí ìfọwọ́sí ìwé ẹ̀rí àṣẹ yá kánkán.
Kí ó tó di àkókó yìí, àwọn tó nífẹ̀ láti forúkọ sílẹ̀ fún ìwé ẹ̀rí àṣẹ MFB lójúkojú ti fi ìwé ìforúkọsílẹ̀ wọn ṣọwọ́ sí ilé-ìfowópamọ́ àgbà.
Ṣùgbọ́n òpónà yìí yóò dí ìlànà àfọwọ́ṣe yìí.
Nítorí náà, bẹ̀rẹ̀ láti 25 Oṣù Kẹsàn-án ọdún 2023 àwọn tó ń forúkọ sílẹ̀ fún ìwé ẹ̀rí àṣẹ MFB gbọ́dọ̀ ṣe ìforúkọsílẹ̀ lórí afẹ́fẹ́ àti àfọwọ́ṣe (nípasẹ̀ CBN LARP).
Àjọṣe òpónà orí afẹ́fẹ́ àti àfọwọ́ṣe yìí yóò dópin ní 31 Oṣù Kejìlá, ọdún 2023, ìfopinsí àfọwọ́ṣe fún ìforúkọsílẹ̀ ìwé ẹ̀rí àṣẹ ti MFB.
Kín ló tún kù, ilé - ìfowópamọ́ àgbà sọ wí pé òun yóò fikún ìpele ìwé ẹ̀rí àṣẹ.
Ṣùgbọ́n ó fi kún-un pé, òun ṣì máa gba ìforúkọsílẹ̀ àfọwọ́ṣe fún àwọn irúfẹ́ ìwé ẹ̀rí àṣẹ tó kù títí ìkéde mìíràn yóò fi jáde.
Lupiya kó $8.25m ti Series A mọ́ra.
Ìdìdelẹ̀ Ìmọ̀ ẹ̀rọ tó nííṣe pẹ̀lú ètò ìṣúná tí ilẹ̀ Zambia tí kéde $8.25 million ní ètò ìṣúná Ìtẹ̀léra A láti wọ ọjà tuntun.
Alitheia IDF Fund léwájú ìṣí náà, nígbà tí INOKS Capital S.A. àti Ilé Ìfowópamọ́ Olókoòwò ti KfW DEG ní Jámánì kópa.
Ọdún 2016 ni Evelyn Chilomo Kaingu (CEO) and Muchu Kaingu (CTO) ṣe ìfilọ́lẹ́ rẹ̀ Lupiya je ọjà orí afẹ́fẹ́ tó ń fún ni ní owóyá kéékèèké fún àwọn ènìyàn àti okòwò ní Zambia.
Lupiya ya ara rẹ̀ sọ́tọ̀ lọ́dọ̀ àwọn ayánilówó ìbílẹ̀ nípa wíwà ní àrọ́wọ́tò àwọn ènìyàn tí kò yẹ, tí kò sì sí àǹfààní lílo ilé ìfowópamọ́ àti pípèsè ètò ìyáwó tó ṣeé gbẹ́kẹ̀lé.
ilé-iṣẹ́ náà gbèrò láti lo owó láti túbọ̀ mú ètò ìmọ̀ ẹ̀rọ wọn dára síi, láti fẹ ọjà ètò ìṣúná wọn lójú àti mímú iṣẹ́ wọn gbòòrò síi.
Ohun tí mò ń kà, tí mo sì ń wò
Okòwò Nairobi tí wọ́ ọjà alùpùpù tó ń lo iná ẹ̀lẹ́tíríìkì.
Piers Morgan: àkókò ti tó láti fòpin sí ìdáyàtọ̀
Dọ́kítà dáhùn sí Tíọ́rì Big Bang ti Ibùdó-ìṣẹ̀lẹ̀ Ajẹmọ́-Ìlera
Ọjọ́ ìsanwó fún títa?
Lónìí lórí Techpoint Africa Podcast, a ó sọ̀rọ̀ lórí àwọn ọ̀rọ̀ pàtàkì ní àwùjọ ìmọ̀ ẹ̀rọ ilẹ̀ Áfríkà, a ó sì mú àwọn òye kókó ọ̀rọ̀ ọ̀sẹ̀ yìí tó ń gbóná fẹlifẹli wá fún yín.
Àwọn kókó ọ̀rọ̀:
Ààrẹ ilẹ̀ Nàìjíríà ti fa gómìnà tuntun kalẹ̀ fún ilé-ìfowópamọ́ àgbà.
Ọjọ́ ìsanwó fẹ́ di títà
Abasi Ene-Obong ṣe ìfilọ́lẹ́ ìbẹ̀rẹ̀ jìnómííkì kejì.
O lè bá wa de ìpele tí a dé lórí ìfọ̀rọ̀jomitoro ọ̀rọ̀ lórí Google Podcasts, Apple Podcasts, Spotify, YouTube, àti ibikíbi tí o ti máa ń rí podcast.
O sì le fi àwọn ìbéèrè rẹ ṣọwọ́ àti àwọn àkíyèsí sí òpónà podcast@techpoint.africa tàbí kí o fi èrò rẹ hàn nípa lílo hashtag.
MultiChoice pàdánù $1.7b ní oṣù mẹ́fà
Bí o bá ti ń ka Techpoint Digest láwọn ọjọ́ díẹ̀ sẹ́yìn tí o ò sì tíì rí Àpèjọ Ibi ìṣiṣẹ́ fún Áfíríkà, bóyá o ṣẹ̀ṣẹ̀ darapọ̀.
Káàbọ̀.
MWAC, èyí tí yóò wáyé ní ọjọ́ Àbámẹ́ta ọjọ́ kọkànlélógún, oṣù Kẹwàá, ọdún 2023 ní Landmark Centre ní Vitoria Island Èkó ní ọkàn láti ró àwọn ènìyàn ní agbára bóyá wọ́n ń wáṣẹ́, wọ́n jẹ́ akọ́ṣẹ́mọṣẹ́ tàbí agbani síṣẹ́.
Bolaji Shote, Olùbádámọ̀ràn Àgbà fún Ìṣàkóso Òṣìṣẹ́; Teju Fola-Alade, Adarí àwọn Ènìyàn àti Àṣà, Mano; Elsie Godwin, Olùjọdásílẹ̀ Ìṣúná Cashwise; àti Nwanne Nwonwu, Olùdásílẹ̀ Ilé-Iṣẹ́ Talent Pipeline, yóò wà nínú àwọn olùbánisọ̀rọ̀ náà.
Victor kọ̀wé nípa wọn ní bí.
Ṣe àbẹ̀wò sí ikanni itakun agbaye modernworkplaceafrica.com láti rí kíláàsì àgbà àrà ọ̀tọ̀, kíláàsì àgbà fún ìṣàkóso àwọn ènìyàn ilé iṣẹ́ tàbí ààyè ìkọjá fún gbogbo gbò.
Ohun ti mo ni fun o lonii niyi:
MultiChoice pàdánù $1.7b ní oṣù mẹ́fà
Complete Framer ni $10.4m ni ipin A
Turaco ti ìlú Kenya ní
MultiChoice pàdánù $1.7b ní oṣù mẹ́fà
Àwọn olùdókoòwò MultiChoice pàdánù R32 billion ($1.7 billion) ní oṣù mẹ́fà bí wọ́n ṣe ń tiraka láti diwọ́ mọ́ àwọn aṣàmúlò tó yááyì àti láti wá ọ̀nà ìkówó wọlé.
Ní ìbẹ̀rẹ̀ oṣù kẹta ọdún 2023, ìpín MultiChoice kọjá R147 ($7.86).
Ní ọjọ́ 13, oṣù kẹta nígbà tí ó fi ìkìlọ̀ ìdàgbàsókè ọ̀nà ìkówó wọlé ní okoòwò ilẹ̀ South Africa máa pàdánù ìrètí wọn. Ó dínkù sí bíi R120 ($6.41) ní ìpín.
Nítorí ètò ìnáwó tó dúró gbári àti àfikún ìnáwó Sjowmax, ó ní ààlà ìdókowò tó kéré púpọ̀.
Ní àkókò náà, àdínkù olóṣù mẹ́fà tó ná ọjà ní ọ̀pọ̀lọpọ̀ bílíọ́ọ̀nù dọ́là bẹ̀rẹ̀.
Ọ̀kan lára wàhálà MultiChoice tó ga jù ni ìtèsìwájú fífagilé ìlọ́wọ́sí DSTV ti South Africa.
A lè rí ipa rẹ̀ ní ìdajì owó tó wọlé fún DSTV lára aṣàmúlò kọ̀ọ̀kan èyí tó dínkù láti R269 ($14.38) sí R256 ($13.69) bí ọdún ṣe ń yí lura.
Kín ni ọ̀nà àbáyọ fún ìlọsíwájú?
Ilé iṣẹ́ náà ń wá ọ̀nà ìgbowó wọlé láti dí àdínkù tó bá àwọn tó lọ́wọ́ sí i lọ́pọ̀lọ́pọ̀.
Ètò náà ní í ṣe pẹ̀lú àwọn àdìpọ Íńtánẹ́ẹ̀tì, kíkó ọ̀pọ̀ bílíọ́ọ̀nù sínú ètò ìṣàfihàn Sjowmax àti níní ìpín tó ga nínú títa tẹ́tẹ́ eré ìdárayá Kingmakers.
Complete Farmer ni $10.4m ṣáájú-Series A
Kín ni ìròyìn náà?
Complete Farmer, ètò ohun ọ̀gbìn àti ìmọ̀ ẹ̀rọ ti ìlú Ghana ti kéde rẹ̀ wí pé òun ti gba $10.4m ìdá ìṣètò A.
Àwọn wo ni olùdókoòwò?
Àwọn Acumen Resilient Agriculture Fund (ARAF) àti Owó ìdókoowò Alitheia (láti ara owó uMunthu II pẹ̀lú àjọṣepọ̀ àwọn owó-ìdókoowò Goodwell) ni wọ́n jọ darí ètò ìdọ́gba ìpín náà.
Àwọn Proparco, Alájọṣepọ̀ Newton, àti VestedWorld Rising Star Fund náà kó pa.
Owó Ìdókoowò Saphel SEFAA (Owó Okoòwò adárá-fáwùjọ fún Àgbẹ̀ ní ilẹ̀ Adúláwọ̀) Owó ìdókoòwò Alpha Jiri ti Ẹgbẹ́ Alpha Mundi, àti Àwọn Ìdókoowò Anípalórí Àjwùjọ Àgbáyé pèsè ìrànwọ́ fún gbèsè sísan.
Kín ni Complete Farmer ń ṣe?
Ní ìbẹ̀rẹ̀ pẹ̀pẹ̀, wọ́n dá a sílẹ̀ ní ọdún 2017 láti owó Desmond Koney (olùdásílẹ̀) wọ́n ni àfojúsùn láti gbé iṣẹ́ àgbẹ̀ ní ilẹ̀ Áfíríkà dìde lọ́tun nípa ṣíṣe ìgbédìde àwọn ohun èlò àìfojúrí àti ti ìmọ̀ ẹ̀rọ láti ṣe Ìgbésókè ìmọ́ọ́ṣe ní gbogbo àgbékalẹ̀ iṣẹ́ àgbẹ̀.
Ó jé ọjà àgbẹ̀ tó pé láti ìbẹ̀rẹ̀ dé òpin tó ń fáàyè ìbádọ̀rẹ́ sílẹ̀ fún àwọn àgbẹ̀ káàkiri ilẹ̀ Áfíríkà àti àwọn ibòmíràn káàkiri àgbáyé sí àwọn ọjà tó ní ìfigagbága, àwọn ohun èlò àti èsì ìwádìí.
Kí àìsàn covid-19 tó dé, ilé iṣẹ́ náà wà gẹ́gẹ́ bí agbasẹ́ ṣe, wọ́n ń dáko fáwọn oní bàrà.
Lẹ́yìn èyí, wọ́n yí sí ọjà àti onílànà gbogbo gbò.
Ìdàgbàsókè?
Lẹ́yìn Ọ̀wọ́ ti 2021, ilé iṣẹ́ náà faramọ́ ìdàgbàsókè tí àwọn aṣàmúlò owó tó ń wọlé sì jẹ́ kíákíá.
Ó fi ìkéde síta pé pẹ̀lú àṣeyọrí ni àwọn kó ẹgbẹ̀rún méjìlá àgbẹ̀ jọ láti ìgbèríko márùn-ún tó yááyì ní orílẹ̀-èdè Ghana.
Ó sì tún ti ṣàkóso ètò oko dídá ti ẹgbẹ̀rún lọ́nà ọgbọ̀n ékà ilẹ̀, ní pípésè àwọn ohun èlò sí Asia, Europe àti àwọn ìgbèríko mìíràn káàkiri àgbáyé tí wọ́n sì ń dín ìpàdánù ẹ̀yìn ìkórè kù.
Ní òpin 2021, ó ń gbé $2.8 million jáde lọ́dọọdún.
Ní òpin 2022, ó ti ní $5.3 million, ó sì wà ní ojú ọ̀nà láti ní $7.5 million ní ọdún yìí.
Turaco Kenya ra MicroEnsure ti Ghana
Turaco, ara Kenya ti rà MicroEnsure ti Ghana lọ́wọ́ MIC àgbáyé, ẹni tó ń pèsè ààbò níwọ̀nba tó wà ní orílẹ̀-èdè US.
Lára àdéhùn wọn, MicroEnsure yóò yí orúkọ padà sí Turaco Ghana nígbà tí àwọn olùbáṣiṣẹ́ àti olùṣàkóso yóò ṣì wà pẹ̀lú wọ́n.
Pẹ̀lú ìfikún orílẹ̀-èdè Ghana, ọ̀nà ìṣiṣẹ́ ọjà Turaco ti di mẹ́rin láti Kenya, Uganda àti Nàìjíríà àti àwọn ìlànà amúṣẹ́yá 25%.
Àwọn oníbàrà tuntun àti ti tẹ́lẹ̀ ni yóò jẹ́ àǹfààní Ìgbésẹ̀ ìmọ̀ ẹ̀rọ tó kúnjú òṣùwọ̀n nípa ètò iṣẹ́ tó yára àti ìdínkù àkókò fún sísan owó.
Nítorí rírà yìí, Turaco yóò ní àǹfààní láti lè ró ìbáṣepọ̀ pẹ̀lú àwọn ọ̀rẹ́ òwò rẹ̀ lágbára àti ìbádọ́rẹ́ tó nítunmọ̀ pẹ̀lú MIC àgbáyé.
Di gbígbé kalẹ̀ ní ọdún 2019, Turaco máa ń lo ìmọ̀ ẹ̀rọ láti fikún àǹfààní ìdáàbò bò tó mọ níwọ̀n.
B2B2C tí í àgbékalẹ̀ okoòwò gbára lé ìbádọ́rẹ́ pẹ̀lú àwọn ọjà ńlá tó gùn lé ìmọ̀ ẹ̀rọ bíi àwọn ilé-iṣẹ́ ìbánisọ̀rọ̀, ilé ìfowópamọ́ àti ilé iṣẹ́ ìmọ̀ ẹ̀rọ olówó láti pèsè pínpín tó lè tètè yé ènìyàn àti ètò ìṣàkóso ìdáàbò bò.
MicroEnsure (tó ń jẹ Turaco Ghana báyìí) dá àwọn oníbàrà mílíọ̀nù mẹ́ta lóhùn gẹ́gẹ́ bí ètò idáàbò bíntín tó jẹ́ onídùúró, pípèsè ààbò fún àwọn ènìyàn tó ń gba owó táṣọ́rẹ́ gẹ́gẹ́ bí owóòná àti jíjẹ́ àkọ́kọ́ láti ṣe àfihàn ààbò láti ara Tigo ní ọdún 2012 àti Airtel ní 2013.
Inú wa dùn nípa anf láti ní ipa ọdún 15 ti MicroEnsure àti lílo ojútùú àwọn asàmúlò onímọ̀ ẹ̀rọ wa láti pèsè àǹfààní tó ṣeé rí tó sì ṣeé lọ báyìí ni Ted Pantone.
Ohun tí mò ń kà tí mo sì ń wò
Ìdí tí àwọn asàmúlò ìkànnì ayélujára láì gbàṣẹ ní Kenya ṣe ní àsopọ̀ pẹ̀lú Russia
Àwùjọ ìmọ̀ ẹ̀rọ Nàìjíríà fún owó sísan ń wòye láti ta ilé iṣẹ́ náà ní oṣù mẹ́fà leyin ẹ̀kúnwó $3m
Ìdí tí àwọn ọmọ fi ń kojú awon òbí wọn nípa 'Sharenting'
Àwọn tọkọtaya máa ń pín ohun tó mú wọn wà papọ̀ Mo lè bí Meh?
Complete Farmer, ilé-iṣẹ́ àṣẹ̀ṣẹ̀bẹ̀rẹ̀ àgbẹ̀ ajẹmọ́-ìmọ̀ ẹ̀rọ tí ó jẹ́ àgbékalẹ̀ ọmọ ilẹ̀ Ghana rí $10.4million ní ìpín A láti ṣe àkóso iṣẹ́ rẹ̀
Complete Farmer, ilé-iṣẹ́ àṣẹ̀ṣẹ̀bẹ̀rẹ̀ àgbẹ̀ ajẹmọ́-ìmọ̀ ẹ̀rọ tí ó jẹ́ àgbékalẹ̀ ọmọ ilẹ̀ Ghana ti kéde pé ó ti ní $10.4 million fún ìnáwó àkọ́kọ́ àti $7m ní ìfẹ̀gbẹ́kẹ̀gbẹ́ àti $3.4m gẹ́gẹ́ bí gbèsè láti ṣe àkóso iṣẹ́ rẹ̀.
Owó Iṣẹ́ Àgbẹ̀ Onímọ̀ràn Ìdójútòfò àti Owó-Ìdókoòwò Alitheia (nípa owó uMunthu rẹ̀ kejì ní àjọṣepọ̀ pẹ̀lú àwọn Ìdókoòwò Goodwell) dìjọ síwájú agbọn ìṣedéédé ìṣí náà.
Proparco, àti àwọn Alájọṣepọ̀ Newton, pẹ̀lú Owó ti VestedWorld Rising Star náà kópa.
Owó ti Ìdókoòwò Sahel SEFAA (Owó Ìtajà Ìrànwọ́ fún Iṣẹ́ Àgbẹ̀ ní Afíríkà), Owó Ìdókoòwò Ìsọ̀rí Alpha Mundi Alpha Jiri àti Àwọn Ìdókoòwò tó ní ipa Ìrànwọ́ nínú lágbàáyé ló san owó gbèsè.
Ilé iṣẹ́ àṣẹ̀ṣẹ̀bẹ̀rẹ̀ tí Desmond Koney (Aláṣẹ àti Olùdarí) dá sílẹ̀ ní ọdún 2017 ní àfojúsùn láti tún iṣẹ́ àgbẹ̀ ilẹ̀ Áfíríkà ṣe nípa ṣíṣe àgbékalẹ̀ àwọn ohun èlò ti ìmọ̀ ẹ̀rọ tàbí tí a lè rí tó ṣe pàtàkì láti mú kí iṣẹ́ ṣíṣe gbèrú sí i ní gbogbo àwùjọ iṣẹ́ àgbẹ̀.
Complete Farmer fọwọ́ sọ̀yà lórí ọjà tó dúró re fún àwọn ohun ọ̀gbìn tó ń ṣe àsopọ̀ àwọn àgbẹ̀ ní Áfíríkà àti àwọn ibòmíràn ní àgbáyé fún ọjà ìfigagbága, àwọn ọrọ̀ àti èsì ìwádìí.
Òpónà yìí jẹ́ ohun àmúlò ẹ̀ẹ̀kan tó ń lo àwọn òfin pàtàkì ìdámọ̀ fún ìpèsè èrè ọkọ, ààyè fún àwọn àgbẹ̀ kékeré àti olówó ńlá láti gbin àwọn erè oko ní ìbámu pẹ̀lú ìwọ̀n ọjà àgbáyé àti níní ìdánilójú lórí àdínkù ẹ̀yìn ìkórè.
Iṣẹ́ àgbẹ̀ onímọ̀ ẹ̀rọ ti ní ìrírí ọ̀pọ̀lọpọ̀ àṣẹsetúnṣe láti ìgbà tí wọ́n ti fi lọ́lẹ̀ kí ó tó di àkókò yìí.
Okoòwò náà bẹ̀rẹ̀ pẹ̀lú iṣẹ́ agbaṣẹ́ṣe láti dá oko fún àwọn onibara.
Ó tẹ̀síwájú láti ṣe àmúlò ojútùú rẹ̀ títí ìgbà àìsàn COVID-19.
Ní ṣíṣe àmúlò ìrírí ti tẹ́lẹ̀ gẹ́gẹ́ bí agbasẹ́ṣe àti gbígba owó ìrànwọ́ láti ọ̀dọ ọ̀pọ̀ ènìyàn, ó yí ipò padà sí ibi ọjà àti ìṣàpẹẹrẹ fún ìbádọ́gba.
Koney wí pé Complete Farmer ti rí ọ̀nà láti pèsè àwọn èso láti ara ìbáṣepọ̀ pẹ̀lú ẹgbẹẹgbẹ̀rún àgbẹ̀ láti àwọn ìpín tó ní èsì tí ó yẹ.
Kókó iṣẹ́ Complete Farmer sí àwọn oníbàrá àti àwọn aṣàmúlò ohun èlò tó wá láti ara irè oko ni CF Grower àti CF Buyer.
Àwọn ọjà rẹ̀ tí àbájáde wọ́n jẹ fún àgbẹ̀ nìkan, CF Grower jẹ́ kí ó ṣeé ṣe fún àwọn àgbẹ̀ ilẹ̀ Áfríkà láti lè sàmúlò bí wọ́n ṣe ń ṣe àgbéjáde àwọn irè oko, ní àǹfààní ní ọjà àgbáyé àti ṣe Ìgbésókè ìgbé ayé wọ́n láti ara ètò iṣẹ́ àgbẹ̀ tó níí ṣe pẹ̀lú èsì ìwádìí àti àwọn ohun èlò pàtó fún iṣẹ́ àgbẹ̀.
Kí ó tó di ìgbà náà, CF Buyer fi ààyè tó nígbẹkẹ̀lé àti àǹfààní sí àwọn ọjà tí wọ́n dìídì ṣètò gẹ́gẹ́ bí àlàkalẹ̀ oníbàrá sí gbogbo àwọn olùrajà lágbàyé.
Ó ń fún àwọn òǹrajà ìṣàkóso pípé lórí ìlànà ìrajà nípa pípèsè àǹfààní sí àwùjọ àwọn tó kún ojú òṣùwọ̀n gẹ́gẹ́ bí olùṣẹ̀dá ohun èlò, ìlànà tó níí ṣe pẹ̀lú rírà ọjà tó gbéwọ̀n nìkan àti ọ̀nà tó ṣe é fọkàn tán láti ṣe àmójútó àwọn ọjà tí wọ́n béèrè láti ìbéèrè títí dé ìmúṣẹ.
Lórí ọ̀wọ́ tó wáyé ní ọdún 2021, ilé iṣẹ́ àṣẹ̀ṣẹ̀bẹ̀rẹ̀ ti ní ìdàgbàsókè tí kò mì níbi àpapọ̀ àwọn aṣàmúlò àti owó tó ń wọlé jẹ́ ẹsẹ̀kẹsẹ̀.
Wọ́n kéde rẹ̀ wí pé àwọn ti kó àgbẹ̀ 12, 000 jọ pẹ̀lú àṣeyọrí láti àwọn ìgbèríko 5 tó ṣe pàtàkì ní orílẹ̀-èdè China.
Ó tún ti ṣe àkóso iṣẹ́ àgbẹ̀ ti ilẹ̀ hékà 30, 000, ó sì ń pèsè erè oko lọ sí Asia, Europe àti àwọn agbègbè mìíràn káàkiri àgbáyé nígbà tí àdínkù ń bá ìpàdánù ẹ̀yìn ìkórè.
Complete Farmer ń jèrè $2.8 million ní ọdọọdún, ní òpin 2022 lẹ́yìn tí wọ́n ti yọ ẹ̀tọ́ 30% lára owó tí ó wọlé láti ibi kátàkárà àárín àgbẹ̀ àti oníbàrà.
Koney sọ wí pé ó ní $5.3 million ní òpin 2022, ó sì ti wà lójú ọ̀nà láti ní $7.5 million ní ọdún yìí.
Àwọn awakọ̀ Uber àti Bolt ṣe ìwọ́de ìfèhónúhàn ní Gauteng
Wọ́n ti ní kí Ọ̀gá Àgbà fún ẹ̀ka-iṣẹ́ ìbára-ẹni-ṣọ̀rọ̀ ti Kenya, Ezra Chiloba, lọ rọ́ọ́kún nílé fúngbà díẹ̀.
Bí ó tilẹ̀ jẹ́ pé a kò mọ́ èrèdí lílé tí wọ́n lé e fún ìgbà díẹ̀, adelé aláṣẹ àti olùdarí Àjọ tó ń ṣe kòkárí Ìpínsísọ̀rí Fíìmù àgbéléwò ní Kenya tẹ́lẹ̀, Christopher Wambua, ti gba ipò rẹ̀ gẹ́gẹ́ bí adelé.
Chiloba, ti ó di Ọ̀gá Àgbà ní 28 Oṣù Kẹsàn-án, ọdún 2021, fún sáà ìṣàkóṣo ọlọ́dún-mẹ́rin tó ṣe é tún lò, gba ìṣàkóso náà lọ́wọ́ Francis Wangusi, ẹni ti sáà rẹ̀ tẹnu bodò ní oṣù Kẹjọ 2019.
Ṣáájú èyí, ó jẹ́ olùfọwọ́sowọ́pọ̀ gbògíì ní ilé-iṣẹ́ Chil & Kemp Strategies Ltd, ilé-iṣẹ́ tó ń ṣe àkósọ ìlànà-ìmúṣiṣẹ́, níbi tí ó ti gbájú mọ́ ìmúyányán àkóso àti adarí ṣíṣe, ìtúpalẹ̀ ètò àti ìlànà àmúlò, àti àkóso ìlànà-ìmúṣiṣẹ́ àti ewu.
Láti ọdún 2015 sí 2018, Chiloba ti ń ṣiṣẹ́ pẹ̀lú Àjọ Elétò Ìdìbò àti Ààlà gẹ́gẹ́ bí aláṣẹ àti olùdarí/akọ̀wé àjọ.
Èyí ni mo ní fún yín lónìí:
Zimbabwe gba ìwé àṣẹ ìforúkọsílẹ̀ ti Starlink
Àwọn awakọ̀ Uber àti Bolt ṣe ìwọ́de ìfèhónúhàn ní Gauteng, South Africa
ANKA gba milíọ́nù $5
Zimbabwe gba ìwé àṣẹ ìforúkọsílẹ̀ ti Starlink
Zimbabwe ti gba ìwé ìforúkọsílẹ̀ ti Starlink fún ìwé-àṣẹ iṣẹ́, Àjọ tó sì ń ṣe àkóso ìbáraẹnisọ̀rọ̀ ní Zimbabwe sì ń ṣe àgbéyẹ̀wò rẹ̀ lọ́wọ́.
Alákòóso fún ètò ìròyìn, ìkànsárá-ìlú, àti ìgbóhùnsáfẹ́fẹ́ fún orílẹ̀-èdè náà, Jenfan Muswere, kéde èyí ní ọjọ́ Ajé.
Ó sọ pé àwọn àkójọ ìtàkùn ìbáraẹnisọ̀rọ̀ lasan kò ní mú ìdàgbàsókè bá àsopọ̀ ìbáraẹnisọ̀rọ̀ ní àwọn ìgbèríko Zimbabwe, ṣùgbọ́n Starlink yóò mú un bá a.
Ìgbà tí Starlink yóò gbìnàyá ní Orílẹ̀-èdè Zimbabwe kò tíì dájú.
Nígbà tí ilé-iṣẹ́ náà ti ṣe àlàkalẹ̀ ètò láti ṣísọ lójú iṣẹ́ ṣíṣe ní àwọn orílẹ̀-èdè tó wà ní ẹkùn Gúúsù Afrika ní Q4 2023, àwọn àbọ̀-ìwádìí kan fi yé wa pé wọn ó fi déètì titun lọ́lẹ̀ ní Q2 2024 lẹ́yìn tí wọ́n rí ìbéèrè ríra irinṣẹ́ gbà.
Ẹ̀wẹ̀, Orílẹ̀-èdè Mozambique, tí ó di orílẹ̀-èdè àkọ́kọ́ tó múlé ti Zimbabwe lọ́dún yìí láti ṣe àmúlò ètò náà, tí jẹ́ kó rọrùn síi fún àwọn ọmọ orílẹ̀-èdè Zimbabwe láti rí àwọn irinṣẹ́ náà gbà. Báwo?
Àwọn ọmọ orílẹ̀-èdè Zimbabwe ti mọ̀ pé àwọn lè fi orúkọ sílẹ̀ fún àwọn irinṣẹ́ wọn ní orílẹ̀-èdè Mozambique, tí wọn yóò sì rí i lò ní orílẹ̀-èdè Zimbabwe láìsan owó fún lílò ó ní ìlú mìíràn tàbí fi ojú winá àwọn kùdìẹ̀kudiẹ rẹ̀ (ìlò fún ọgọ́ta ọjọ́).
Ìròyìn yìí jẹyọ lẹ́yìn ọ̀sẹ̀ méjì tí POTRAZ ṣe ìkìlọ̀ lórí lílo Starlink láìgba ìwé àṣẹ.
Ní àsìkò náà, orílẹ̀-èdè náà ti ń ní ìrírí àtúntà-ọjà lọ́pọ̀ yanturu.
Ní àfikún: Orílẹ̀-èdè South Africa ti ṣe àgbékalẹ̀ àwọn òfin tí ó le díẹ̀ nípa lílo Starlink ní Oṣù Kẹjọ ọdún 2023.
Títí di ìgbà tí ilé-iṣẹ́ náà gba àwọn ìwé àṣẹ tí wọ́n nílò fún iṣẹ́, ìkówọlé. Ìpínkiri, àti ìlò Starlink ni òfin dè ní orílẹ̀-èdè náà.
Àwọn awakọ̀ Uber àti Bolt ṣe ìwọ́de ìfèhónúhàn ní Gauteng
Àwọn awakọ̀ ọkọ̀ wíwọ̀ lórí ẹ̀rọ ayélujára/agbàpèègbéká ní Gauteng, South Africa, bẹ̀rẹ̀ ìwọ́dé ìfèhónúhàn ọlọ́jọ́-méjì aláṣekágbá ní àná.
Wọ́n péjọ sí ẹkùn ọrọ̀ ajé ti ààrin gbùngbùn Johannesburg kí Wọ́n tó wọ́ lọ sí ọfíìsì Premier, èyí tí í ṣe ọfíìsì ìjọba kan ní Johannesburg.
Ìwọ́de ìfèhónúhàn náà jé ìdáhùn wọn sí ìfisùn wọn lórí bí ìjọba ṣé mú àwọn ọkọ Bajaj Qute tí wọn ń lò aápùù ìwọkọ̀-lórí-ayélujára.
Àwọn ìròyìn àtẹ̀yìnwá díẹ̀: láàrin oṣù keje sí oṣù kẹjọ, ilé-iṣẹ́ Bolt àti Uber kéde àjọṣepọ̀ pẹ̀lú ìjọba ẹkùn tí Gauteng láti pèsè àwọn ọkọ̀ Bajaj Qute, kẹ̀kẹ́ àdúró-fẹsẹ̀-wà, ìdàgbàsókè ìmọ̀ọ́nṣe, àti àtìlẹ́yìn ìsòwò fún àwọn olùránṣẹ́ àti àwọn awakọ̀ tó ń lo àwọn ìkànnì náà.
Ṣùgbọ́n àwọn àwakọ̀ náà tako àjọṣepọ̀ náà nítorí pé, gẹ́gẹ́ bí ọ̀rọ̀ Kenny Moretsele, aṣojú Ìgbìmọ̀ Ajọṣepọ̀ E-hailing, "ìjọba yìí kan náà ni a ti ń sọ ẹ̀dùn ọkàn wa fún nípa àwọn ìdojúkọ wa nínú iṣẹ́ yìí, ní báyìí wọ́n sì ti pinnu láti wọnú àdéhùn àjọṣepọ̀ pẹ̀lú àwọn ilé-iṣẹ́ náà tí wọ́n ti ń gbọ́n wa ní àgbọ́gbẹ fún ọdún pípẹ́.
Síwájú sí i, ìfilọ́lẹ̀ àwọn ọkọ̀ Bajaj Qute pèsè àwọn ìsọ̀rí iṣẹ́ tí kì gbówó lórí, èyí tí ó lè lé àwọn olùkópa tẹ́lẹ̀ kúrò ní ẹ̀ka iṣẹ́ náà torí pé iye owó rẹ̀ kéré jọjọ.
Látàrí èyí, àwọn awakọ̀ Uber àti Bolt kúrò lórí ayélujára lánàá, wọn yóò sì tún ṣe bẹ́ẹ̀ lónìí.
Kín ló tún kù, nígbà tí ìwọ́de àná dá lórí bíbá ìjọba sọ̀rọ̀ nípa àwọn ìfisùn wọn, àwọn olùfẹ̀hónúhàn náà yóò wọ́de lọ sí ọfíìsì Uber ní Parktown North àti ti Bolt ní Randburg.
ANKA rí mílíọ́nù $5 gbà
ANKA (tí a mọ̀ sí Afrikrea tẹ́lẹ̀), ìkànnì ìtajà lórí afẹ́fẹ́ SaaS tí àwọn ará Ivory Coast, ti ṣe àkójọ mílíọ́nù $5 nínú àṣeélẹ̀-Àṣetẹ̀léra tí ó pa gbèsè pọ̀ mọ́ ìṣe-déédé.
Àjọ Ìṣúná Àgbàyé ní ó ṣáájú ìyípo yìí pẹ̀lú ìkópa Proparco àti Bpifrance.
Ilé-iṣẹ́ náà ṣètò láti lo owó náà láti tan ìwàláàyè wọn ká àwọn orílẹ̀-èdè ńlá níbi tí o tilẹ̀ ti ní ìrírí ìdàgbàsókè aláìlẹ́gbẹ́, pẹ̀lú Nàìjíríà àti Kenya fún iye àwọn òǹtajà, àti US fún iye àwọn oníbàárà.
ANKA rí ara rẹ̀ gẹ́gẹ́ bí gbogboǹṣe SaaS fún àwọn ilé-iṣẹ́ ní Afíríkà ṣùgbọ́n tó kárí-ayé.
Ṣùgbọ́n ṣá, ó ń ṣàkóso ilé ìtajà lórí ayélujára (Afrikrea) fún aṣọ, ohun-èlò, àti iṣẹ́ ọnà pẹ̀lú orísun àti kóríyá rẹ̀ ní Afíríkà títí di 2021.
Ní báyìí, ANKA jẹ́ gẹ́gẹ́ bí ilé ìtajà gbogbo-lòwò fún oríṣìí àwọn ènìyàn mẹ́ta tó yàtọ̀ síra: àwọn olùkó-ọjà-lọ-sílẹ̀-òkèèrè-fún-títà tí wọ́n ń wá ọ̀nà láti kó ọjà lọ sílẹ̀ òkèèrè, àwọn olùtún-ọjà-tà-lórí-ayélujára tí wọ́n ń lo ojú-òpó púpọ̀ ṣùgbọ́n tí wọ́n sì fẹ́ pa gbogbo àwọn ìbéèrè ìtajà wọn papọ̀ sí ìkànnì kan, àti àwọn olù-lo-ilé-iṣẹ́-mìíràn láti pèsè ọjà, kó ọjà jáde àti pèsè iṣẹ́ ní Afíríkà nígbà tí wọ́n sì ń gba owó rẹ̀ láti òkèèrè.
Nígbà tí yóó bá fi di 2030, ANKA ní ìretí láti pèsè òǹtajà Afíríkà tó tó 100, 000 níye pẹ̀lú ìrànlọ́wọ́ owó-ìrànwọ́ yìí, nígbà tí wọ́n bá sì ń lọ abala ti gbèsè láti kájú owó tí wọ́n nílò ní yàjóyàjó fún àwọn nǹkan bí kíkó-ọjà-jáde àti sọ̀wé-dowé olódiwọ̀n-ìṣedéédé.
Ó ṣe é ṣe kí ẹ pàdánù rẹ̀
Ilé-iṣẹ́ Mainstack tí àwọn ọmọ Nàìjíríà jẹ́ adarí fún ti di ọ̀kan lára àwọn ilé-iṣẹ́ àṣẹ̀ṣẹ̀bẹ̀rẹ̀ ogún tó ga jùlọ ní ilé-iṣẹ́ àṣẹ̀sẹ̀bẹ̀rẹ̀ TechCruch ti Battlefield 200
Aláṣẹ àti Olùdarí 54Gene tẹ́lẹ̀ rí ti ṣe ìfilọ́lẹ̀ Syndicate Bio, tí í ṣe ilé-iṣẹ́ ẹlẹ́jẹ̀-àdámọ́ mìíràn
Ilé-iṣẹ́ alákàá-dátà-àkósódù Nàìjíríà Convexity ti di ọ̀kan nínú àwọn aláṣekágbá ètò Circle pitch ní olú ilé-ṣẹ́ BlackRock, ní New York
Ohun tí mo ń kà tí mo ń wò
Elon Musk sọ pé Twitter, tí ó ti di X báyìí, lè bèèrè owó-ìlò lọ́wọ́ àwọn olùlo-ìkànnì náà.
TikTok ṣe àfihàn ọ̀nà láti tọ́ka sí àkóónú ajẹmọ́ ìmọ̀ àtọwọ́dá.
YouTube yọ owó-èrè kúrò lórí àgbékalẹ̀ Russell lẹ́yìn àwọn ìfisùn ìfipábánilòpọ̀ tàbí wo fọ́nrán fídíò kan níbí
Wọ́n fi ẹ̀sùn ìfibábánilòpọ̀, wèréwèré àti ìwà ìbájẹ́ kan àgbékalẹ̀ Russell
Jordan Peterson fi pẹ̀lẹ́-kùtù tú ọ̀rọ̀ ìṣègbèfábo ká níwájú àṣègbèfábo méjì
Ilé-iṣẹ́ Mainstack tí àwọn ọmọ Nàìjíríà jẹ́ adarí fún ti di ọ̀kan lára àwọn ilé-iṣẹ́ àṣẹ̀ṣẹ̀bẹ̀rẹ̀ 20 tó ga jùlọ ní ilé-iṣẹ́ àṣẹ̀sẹ̀bẹ̀rẹ̀ TechCruch ti Battlefield 200
Ayobami Oyaleke to jẹ́ akẹgbẹ́ olùdásílẹ̀ ilé-iṣẹ́ ìmọ̀ ẹ̀rọ àti owó àṣẹ̀ṣẹ̀bẹ̀rẹ̀ tó kalẹ̀ sí US, Mainstack ti dé àárín ilé-iṣẹ́ àṣẹ̀ṣẹ̀bẹ̀rẹ̀ 20 nínú ìgbà ilé-iṣẹ́ àṣẹ̀ṣẹ̀bẹ̀rẹ̀ ní gbogbo àgbáyé tí wọ́n ń díje fún $100 ẹgbẹ̀rún ní ìdọ́gba owó ìrànwọ́ nínú ìdíje àṣẹ̀ṣẹ̀bẹ̀rẹ̀ ti TechCrunch.
Orísun tó dájú kan sọ fún Techpoint Áfíríkà pé orílẹ̀-èdè Nàìjíríà ló ń darí ilé-iṣẹ́ àṣẹ̀ṣẹ̀bẹ̀rẹ̀ náà àti wí pé ó ṣeéṣe kí gbogbo ilé-iṣẹ́ àṣẹ̀ṣẹ̀bẹ̀rẹ̀ tó dé ìpele 20 wá láti ilẹ̀ Áfíríkà.
Mainstack jẹ́ ìkànnì ìmọ̀ ẹ̀rọ àti ọ̀rọ̀ owó tó máa ń rán àwọn oníṣẹ́ àdáni lọ́wọ́ àti tí àwọn olùṣẹ̀dá ti ń ṣàfihàn àti ṣíṣe ìtẹ́wọ́gbà owó sísan àti etí-ìgbọ́ káàkiri àgbáyé.
Ó jé ìkànnì API tí kò níí ṣe pelu kóòdù tó máa ń ràn wọ́n lọ́wọ́ láti ṣẹ̀dá ibi ìtajà, ṣíṣe àgbéjáde ìwé ìtajà fún ìṣirò owó àti ṣíṣe àmójútó ìbéèrè àwọn oníbàrá.
Nígbà tí àwọn ilé-iṣẹ́ àṣẹ̀ṣẹ̀bẹ̀rẹ̀ náà kalẹ̀ sí US, ó ní ẹ̀ka ní orílẹ̀-èdè Nàìjíríà.
Ó ṣe àgbédìde ìpele Ìgbésẹ̀ àṣẹ̀ṣẹ̀bẹ̀rẹ̀ tí kò hàn de ní April, 2023 tí ó sì ṣe ìgbédìde Ìgbésẹ̀ ìfilọ́lẹ́ lọ́wọ́ lọ́wọ́.
Techpoint kọ́ olúborí PitchStorm
Kí Mainstack tó di dídásílẹ̀, Oyeleke dá ojú òpó ìfinisí sílẹ̀, ilé-iṣẹ́ àṣẹ̀ṣẹ̀bẹ̀rẹ̀ tó ṣẹ̀dá ibi àǹfààní ìkọ́ṣẹ́ fún àwọn ọmọ orílẹ̀-èdè Nàìjíríà.
Ilé-iṣẹ́ àṣẹ̀ṣẹ̀bẹ̀rẹ̀ náà tẹ̀síwájú láti borí fún Techpoint Builds, àkọ́kọ́ ìdíje àṣẹ̀ṣẹ̀bẹ̀rẹ̀, Pitchstorm ní 2018.
Ìfisípò: Ìrìn-àjò náà láti FUTA lọ sí Washington DC
Lẹ́yìn ìgbà díẹ̀ tí wọ́n ti jáde gẹ́gẹ́ bí olúborí ti Pitchstorm, Oyaleke fi hàn pé Placements ti wà nínú àgbékalẹ̀ àtòjọ àwọn tí yóò kópa nínú ìpàdé Diaspora Demo ní Washington DC, Us.
Bí ó tilẹ̀ jẹ́ pé ìkànnì Placement ti parẹ́ wípé ààyè yìí ti wà nílẹ̀ fún títà, bí i ilé-iṣẹ́ 2000 ni ó sṣàmúlò ìkànnì náà láti gbá àwọn ọmọ ìkọ́ṣẹ́ 5000 fún àkókò díẹ̀.
Oyaleke ti kọ́ ilé-iṣẹ́ àṣẹ̀ṣẹ̀bẹ̀rẹ̀ 4 ní ọdún 10 sẹ́yìn pẹ̀lú Mainstay tó ti pé ọdún 2 - Techstars kan ní 2023 àti akẹ́kọ̀ọ́ jáde New York - gẹ́gẹ́ bí tuntun.
Àwọn ilé-iṣẹ́ àṣẹ̀ṣẹ̀bẹ̀rẹ̀ mìíràn ní Nàìjíríà ní pápá ìdíje àṣẹ̀ṣẹ̀bẹ̀rẹ̀ Techcrunch 200
Bí ó tilẹ̀ jẹ́ pé Mainstack nìkan ni ilé-iṣẹ́ àṣẹ̀ṣẹ̀bẹ̀rẹ̀ tí Nàìjíríà ń darí tó ti pegedé dé ipele tó kẹ́yìn nínú ìdíje náà, TechCrunch Startup Battlefield 200 ti ní oríṣi àṣẹ̀ṣẹ̀bẹ̀rẹ̀ ilé-iṣẹ́ tí Nàìjíríà ti jẹ́ olórí.
Díẹ̀ lára àwọn ilé-iṣẹ́ àṣẹ̀ṣẹ̀bẹ̀rẹ̀ náà ni:
Akowe
Ayodeji Agboola ló dáa sílẹ̀ ní 2020, Akowe jẹ́ ilé-iṣẹ́ àṣẹ̀ṣẹ̀bẹ̀rẹ̀ tó fẹ́ lo agbára àká dátà àkósódù láti sọ gbígba àti mímọ òótọ́ ìwé ẹ̀rí di ṣíṣe lórí ẹ̀rọ kọ̀ńpútà ní Nàìjíríà.
Agboola sọ fún Techpoint Áfíríkà ní oṣù kejì ọdún 2023 pé" Ní Nàìjíríà, àkọsílẹ̀ ètò ẹ̀kọ́ ṣì jẹ́ àfọwọ́ṣe àti wí pé ọwọ́ ni wọ́n fi ń gba oríṣi ìwé ẹ̀rí.
Àwọn ìlànà ojúkorojú tí ó máa ń mú un nira láti wá àrídájú àti òtítọ́ àwọn àkọsílẹ̀ yìí
Ilé-iṣẹ́ ìmọ̀ ẹ̀rọ Alusoft
Alusoft jẹ́ ilé-iṣẹ́ ìkọ́ni ní ìmọ̀ ẹ̀rọ tó máa ń pèsè àwọn ọjà tó ní àfojúsùn láti máa ran àwọn akẹ́kọ̀ọ́, ilé-ẹ̀kọ́ àti òbí lọ́wọ́.
Àwọn ọjà ilé-iṣẹ́ náà Eduporch mú un kò ṣeé ṣe fún àwọn òbí, ilé-ẹ̀kọ́ àti àwọn akẹ́kọ̀ọ́ láti jíròrò láì sí ìdènà.
Bus54
Bus54 jẹ́ ilé-iṣẹ́ àṣẹ̀ṣẹ̀bẹ̀rẹ̀ alágbèéká tó fẹ́ ṣe àtúnṣe sí ìlò bọ́ọ̀sì fún ohun ìrìnnà ní Áfíríkà.
Ilé-iṣẹ́ àṣẹ̀ṣẹ̀bẹ̀rẹ̀ náà fẹ́ ṣe ohun mẹ́rin - jẹ́ kí ó rọrùn láti forúkọ sílẹ̀ fún bọ́ọ̀sì, pèsè ìkànnì èlò kọ̀ńpútà tí a kò le fojú rí fún àwọn awakọ̀ àti ìrànlọ́wọ́ owó láti rí i dájú pé ààyè wà fún ìlò bọ́ọ̀sì kún ojú òṣùwọ̀n.
Famasi Africa
Famasi Áfíríkà jẹ́ ilé-iṣẹ́ àṣẹ̀ṣẹ̀bẹ̀rẹ̀ tó ń lo ìkànnì ohun èlò kọ̀ńpútà tí a kò le fojú rí láti kàn sí ènìyàn kọ̀ọ̀kan àti àwọn ilé-iṣẹ́ oríṣi sí ọ̀pọ̀lọpọ̀ ilé ìtajà òògùn.
Placements: Ìrìnàjò láti FUTA sí Washington DC
Ẹ máa rántí pé ìkànnì orí afẹ́fẹ́ ti Placements.ng ti gbégbá orókè ní bí àkọ́kọ́ irú rẹ̀ tí Techpoint Build ṣe àgbékalẹ̀ rẹ̀.
Nínú ohun tó rí bí àfikún àǹfààní ni pé kò ju ọ̀sẹ̀ kan lọ lẹ́yìn rẹ̀ tí àwọn àǹfààní ìkọ́ni àṣẹ̀ṣẹ̀bẹ̀rẹ̀ di gbígbé jáde láti kópa nínú ìpàdé Diaspora Demo ní Washington DC.
Ètò náà tó wáyé fún ọ̀sẹ̀ kan jẹ́ èyí tó jinlẹ̀ tí gbogbo ìnáwó rẹ̀ sì ti jẹ́ sísan jẹ́ àgbékalẹ̀ Tip Hub pelu àjọṣepọ̀ ilé ìtajà Amazon àti ìkànnì ìbáraẹnisọ̀rọ̀ Facebook.
Èrò àgbékalẹ̀ ètò náà ni láti ní àwùjọ ilé-iṣẹ́ àṣẹ̀ṣẹ̀bẹ̀rẹ̀ ti Áfíríkà ní orílẹ̀-èdè àgbáyé káàkiri láti ṣokùnfà ìdàgbàsókè, ìbáṣepọ̀ àti ìmọra sí i.
Gẹ́gẹ́ bí ohun tí olùdarí Placements Ayobami Oyaleke sọ, nínú gbogbo ìforúkọsílẹ̀ tó wọlé, Placement wà lára àwọn ilé-iṣẹ́ àṣẹ̀ṣẹ̀bẹ̀rẹ̀ méje tí wọ́n mú.
Fún ìkópa wọn nínú ètò náà, wọn yóò ní àǹfààní sí ìdámọ̀ ràn tí wọn yóò sì lè kópa nínú àwọn ìbẹ̀wò sí oríṣi ibi tí wọ́n ti ń gbé ẹ̀bùn lárugẹ ní New York City àti North Carolina nígbà ètò náà àti ní ìparí.
Kó tó kàn Techpoint Build, wọ́n ti gba Placement sí ètò ìgbéga (èyí tí wọ́n sì wà ní bẹ̀) ní November 2017 èyí tí ìjọba Germany gbé kalẹ̀ tó ní àfojúsùn kíkó ọ̀pọ̀lọpọ̀ ilé-iṣẹ́ àṣẹ̀ṣẹ̀bẹ̀rẹ̀ jọ nílẹ̀ Áfíríkà èyí tí wọ́n ń ṣe iṣẹ́ àwùjọ.
Ètò náà wà ní ìbáṣepọ̀ pẹ̀lú àwọn ilé-iṣẹ́ mìíràn káàkiri ilẹ̀ Áfíríkà tó fi mọ́ CcHub, alábàṣepọ̀ rẹ̀ ní ìhà ìwọ oòrùn Gúúsù ilẹ̀ Áfíríkà.
Kódà àkókò ètò náà ní CcHub ní Placement ní àǹfààní ìgbáramú ìdánimọ̀ okoòwò wọn, ohun tí ó rán ilé-iṣẹ́ àṣẹ̀ṣẹ̀bẹ̀rẹ̀ náà lọ́wọ́ láti ní àfojúsùn lórí àwọn ohun tó ṣe kókó nígbà Pitch Storm ní Techpoint Build.
Síbẹ̀síbẹ̀, kò sí ìfojúdi lórí ipa Techpoint nínú àwọn iṣẹ́ ribiribi tí wọ́n ń ṣe.
Ayobami Oyaleke tó dé DC lálẹ́ àná bá Techpoint sọ̀rọ̀ lórí ẹ̀rọ ìbánisọ̀rọ̀ lóru. Ìròyìn àkókò ní Washington DC sọ wí pé "Techpoint Build fún wa ní nǹkan tó ṣe pàtàkì - Ó fún wa ní àǹfààní.
Lọ́nà mìíràn, ó lè má wáyé báyẹ́n ní ìrọ̀rùn.
Lọ́wọ́ lọ́wọ́, kò sí ohunkóhun tí à ń wá tí a kò ní.
Bóyá kìí se mílíọ́nù $1 ṣùgbọ́n mílíọ̀nù ₦1 ti Techpoint pẹ̀lú àǹfààní ìdámọ̀ ilé-iṣẹ́ náà ti ràn wá lọ́wọ́
Aṣàmójútó akẹgbẹ́ rẹ̀ Tayo Fagbohun tó wà ní Nàìjíríà náà gbà pé Techpoint kó ipa ribiribi.
Ní rírò sẹ́yìn, ìtàn Placements ń mú ìrántí ìṣẹ̀lẹ̀ oríṣiríṣi wá nípa ìbẹ̀rẹ̀ wọn, èyí tí ọ̀pọ̀ ilé-iṣẹ́ àṣẹ̀ṣẹ̀bẹ̀rẹ̀ "tó ti fìdí múlẹ̀" ní àwùjọ ìmọ̀ ẹ̀rọ lè ní òye rẹ̀.
Láti orí ìgbìyànjú wọn láti ṣe àgbákalẹ̀ àwọn ilé-iṣẹ́ ìmọ́-ẹ̀rọ tí ó tètè lóókọ ní Yunifásítì náà, láti àwọn ìpìlẹ̀ tó díjú, kí wọ́n lè sẹ dáadáa lórí àwọn èròǹgbà ìgboyà náà, èyí ni ó ti jẹ́ àwòta fún àwọn ilé-iṣẹ́ àṣẹ̀ṣẹ̀bẹ̀rẹ̀ díẹ̀ ní Nàìjíríà tí wọ́n ti dìde gbilẹ̀ ká.
Ní ti Placements, ìran àfojúsùn yìí bẹ̀rẹ̀ láti Federal University of Technology, Akure (FUTA).
Lẹ́yìn èyí, wọ́n ṣe àgbékalẹ̀ ibi-ìṣiṣẹ́ pàtó ní ìbàdàn níbi tí wọ́n ti lè jẹ́ kí ìmọ̀ọ́nṣe wọn nínú ìdáṣẹ́sílẹ̀ mú yányán.
Àwọn ìlú méjéèjì wà ní ẹkùn Gúùsù Ìwọ̀-Oòrùn Nàìjíríà pẹ̀lú ìgbèrú ìmọ̀-ẹ̀rọ tí ó kéré sí ti Èkó.
Nígbà tí ọ̀rọ̀ náà yàtọ̀ lónìí, a kò ní fi ìpilẹ̀ bíkòṣe àwọn àṣeyọrí ṣe ìdájọ́.
Inú àwa ti Techpoint dùn pé a kó ipa nínú ìssinsìnyìí wọn --- àti bí ó bá ṣe é ṣe, ọjọ́-iwájú – àṣeyọrí.
Aláṣẹ àti olùdarí 54Gene tẹ́lẹ̀ ṣe ìfilọ́lẹ̀ Syndicate Bio, tí í ṣe ilé-iṣẹ́ ẹlẹ́jẹ̀ àdámọ́ mìíràn
Ní Ọjọ́-Ajé, Abasi Ene-Obong, olùdìjọ-dásílẹ̀ àti Aláṣẹ àti Olùdarí tẹ́lẹ̀ fún 54gene, ilé-iṣẹ́ ẹlẹ́jẹ̀-àdámọ́ aṣẹ̀ṣẹ̀bẹ̀rẹ̀ ní Afíríkà, síṣọ lójú ìfilọ́lẹ̀ Syndicate Bio, tí í ṣe ilé-iṣẹ́ ẹlẹ́jẹ̀ àdámọ́ mìíràn.
Ene-Obong gbà pé Syndicate Bio ṣẹ̀ṣẹ̀ kúrò nínú ìbẹ̀rù-fura rẹ̀ láti gbárùkù ti ìlọsíwájú tó kan gbogbo ènìyàn nínú iṣẹ́ ẹlẹ́jẹ̀-àdámọ́ àgbáyé.
Ó dúró lórí pé ilé-iṣẹ́ náà yóò darí àwọn ìpilẹ̀ṣẹ̀ àti ìgúnrégé ilé-iṣẹ́ ẹlẹ́jẹ̀-àdámọ́ àti òògùn ní àwọn ẹkùn káàkiri àgbáyé, bẹ̀rẹ̀ láti ilẹ̀ Afíríkà.
Jumi Popoola yóò jẹ́ adarí ètò iṣẹ́ ṣíṣe nígbà tí Estelle Dogbo yóò jẹ́ adarí ètò iṣẹ́ ti Syndicate Bio.
Wubrest T. Bekele, Wissam Hamou, àti Aminu Yakubu yóò dara pọ̀ mọ́ wọn gẹ́gẹ́ bí adarí ilé-iṣẹ́.
Ene-Obong sọ pé, "A ó máa tẹ́ pẹpẹ àwọn ìlọsíwájú ńlá ti a ti ní láti mú ìtẹ̀síwájú bá àfojúsùn àti ìlépa wa ní àwọn oṣù tó ń bọ̀.’’.
Ene-Obong dá 54gene sílẹ̀ ní 2019 láti dí àlàfo kan ní ẹ̀ka ti ẹlẹ́jẹ̀-àdámọ́ àgbáyé, níbi tí àwọn ohun-èlò ajẹmọ́-ẹ̀jẹ̀ tí kò tó 3% tí wọ́n ń lò fún ìwádìí ajẹmọ́-òògùn ti jẹ́ ti Afíríkà.
Ohun tí 54gene tilẹ̀ ń ṣe ní pàtó àti ìdí tí o fi gbọ́dọ̀ yiri rẹ̀ wò, gẹ́gẹ́ bí Adarí Ètò Iṣẹ́, Delali Attipoe, ṣe sọ.
Oṣù méjì lẹ́yìn tí 54Gene kéde ìṣí ìdádúró rẹ̀ àkọ́kọ́ ní Oṣù Kẹjọ 2022, Ene-Obong kọ̀wé fi ipò sílẹ̀ gẹ́gẹ́ bí aláṣẹ àti olùdarí.
Ìdádúró náà kan òṣìṣẹ́ 95, púpọ̀ àwọn tó jẹ́ agbaṣẹ́ṣe tí wọ́n gbà láti ṣiṣẹ́ lórí ojú-òpó ìdókoòwò COVID, tí 54Gene fi lọ́lẹ̀ ní 2020.
Àrùn COVID-19 mú kí ìsọdọ̀tun nípa ìṣètò-ìlera orí-ẹ̀rọ ní Afíríkà pọ̀ si, ṣùgbọ́n báwo ni àwọn ilé-iṣẹ́ àṣẹ̀ṣẹ̀bẹ̀rẹ̀ ṣe lè ṣe àṣeyọrí sí?
Nígbà tí ilé-iṣẹ́ náà kò tọ́ka sí ìdí tí ó fi kọ̀wé fi ipò sílẹ̀, TechCrunch jábọ̀ pé ìsọ̀rí àwọn òṣiṣẹ́ kan fi ẹ̀sùn tí kò fẹsẹ̀ múlẹ̀ kan olùdásílẹ̀ àti olùdarí ilé-iṣẹ́ náà tẹ́lẹ̀, Abasi Ene-Obong, àti àwọn ọmọ ìgbìmọ̀ rẹ̀, nípa ṣíṣe owó mákumàku.
Ní Oṣù Kẹwàá 2022, lẹ́yìn tí ó kọ̀wé fi ipò sílẹ̀ tán, 54gene dá òṣìṣẹ́ 100 tàbí ìdá 55% dúró nínú àwọn òṣìṣẹ́ rẹ̀.
Anka gbèrò láti gba àwọn tó ní ẹ̀bùn ìmọ́ọ́ṣe ìmọ̀ ẹ̀rọ láti túbọ̀ fẹ ojú èrò rẹ̀ pẹ̀lú $5m ìpele A
ANKA (tí a mọ̀ sí Afrikrea tẹ́lẹ̀) ìkànnì SaaS fún owó ṣíṣe lórí afẹ́fẹ́ tí ṣe ìgbé dìde $5m nínú ìpele A, ìfàgùn yíká-yíká tó ń mú gbèsè àti ìdọ́gba papọ̀.
International Finance Corporation (IFC) náà síwájú ìpele náà pẹ̀lú Proparco àti ètò ìfowóṣòwò tí ilé ìfowópamọ́ Farasé, Bpifrance náà ń kó pa.
Nígbà tí yóò fi di 2030, Anka ní ìrètí láti kó àwọn òǹtajà 100, 000 ti ilẹ̀ Áfíríkà sòdí pẹ̀lú ìrànlọ́wọ́ ètò owó ìrànwọ́ yìí nígbà tí ó bá ń lo ètò ẹ̀yà gbèsè sísan láti dí níní lò owó fún ìgbà péréte fún àwọn nǹkan bí i ọjà kíkó lórí omi àti sọ̀wédowó olódiwọ̀n ìṣedéédé.
Yóò tún lo ètò owó ìrànwọ́ láti ṣe àtìlẹyìn àwọn ipá rẹ̀ ní ṣíṣe ìdàgbàsókè fún ọjà àti iṣẹ́ ṣíṣe fún ẹlòmíràn àti ìmúgbooro láti ṣe ìgbéga àti ìdàgbàsókè síwájú sí i ti òwò ṣíṣe ti ilẹ̀ Áfíríkà lórí òdiwọ̀n àgbáyé.
ANKA wòye ara rẹ̀ gẹ́gẹ́ bí gbogbogbò nínú ọ̀kan SaaS fún àwọn ilé-iṣẹ́ orílẹ̀-èdè káàkiri ilẹ̀ Áfíríkà.
Síbẹ̀síbẹ̀, ó ní ilé ìtajà orí afẹ́fẹ́ (Afrikrea) fún aṣọ, oríṣi ẹ́ṣọ́ ara, oríṣi iṣẹ́ ọ̀nà pẹ̀lú ìmísí àti gbòǹgbò Áfíríkà títí di 2021.
Nígbà náà, TechCrunch fi lédè pé àwọn ti rán ẹgbẹẹgbẹ̀rún àwọn ará jà lọ́wọ́ láti orílẹ̀- èdè bí i 170 àti atajà bí i 7000 láti orílẹ̀-èdè Áfíríkà mẹ́ta dín 47.
Láti ìgbà ìfi owó okoòwò sílẹ̀ ní January, 2023, òdiwọ̀n Anka àti ti agbègbè àwọn ilé-iṣẹ́ àdáni kéékèèké ti ilẹ̀ Áfíríkà ní àwọn orílẹ̀ - èdè 47 yìí ti fẹ́ ẹ̀ di ìlọ́po.
Ó fọwọ́ sọ̀yà pé òun ti gba fún ìbẹ̀wò 700, 000 lóṣoòṣù, ó sì ti ṣe àmúlò mílíọ́nù $35 ní ìbáṣepọ̀ òwò ní 2016.
Gẹ́gẹ́ bí Kadry Diallo akẹgbẹ́ olùdásílẹ̀ àti COO, àwọn iye owó tí lé sí pẹ̀lú ìbẹ̀wò tó lé ní mílíọ̀nù kan àti $50m káàkiri orílẹ̀-èdè 175, tí owó tó ń wọlé lé ní ìlọ́po méjì dín lógún láti €200, 000 sí €3.6m.
Moulaye Taboure, olùdarí sọ wí pé àyípadà tó dé bá ìkànnì òwò ṣíṣe orí afẹ́fẹ́ ti SaaS jẹ́ dandan láti fojú sí àkíyèsí àwọn oníṣòwò tó ń tà tó ń rà láti ojú òpó oríṣiríṣi bí àwọn ìtàkùn àgbáyé àti oríṣi ìkànnì ìbádọ̀rẹ́ sí ìkànnì kan ṣoṣo.
Nítorí èyí, ANKA ń hùwà gẹ́gẹ́ bí ilé ìtajà à sáré dé fún ìlò oríṣi àwọn ènìyàn mẹ́ta: àwọn akọ́já lọ sí òkè òkun lọ tà tó ń wá ìkànnì ìfọjà ìránṣẹ́ lórí omi, àwọn ọlọ́jà kéékèèké tó ń wá ọ̀pọ̀lọpọ̀ ojú òpó tó fẹ́ máa kó gbogbo ìbéèrè àwọn oníbàárà jọ sórí ìkànnì kan, tí yóò sì fi àwọn ọlọ́jà tó ń wá láti pèsè, kó ọjà lórí omi àti láti pèsè iṣẹ́ ní Áfíríkà nígbà tí wọ́n bá ń gbowó lórí ìkànnì àwùjọ gbogbogboo.
Àgbékalẹ̀ ìlò owó tuntun mú ìfowóṣòwò pípé wáyé fún ilé-iṣẹ́ náà láti ìgbà ìdásílẹ̀ rẹ̀ ní 2016 sì mílíọ́nù $13.5.
Ilé-iṣẹ́ náà gbèrò láti túbọ̀ fẹ wíwà rẹ̀ ní àwọn olú orílẹ̀-èdè níbi tí ó ti ní ìrírí ìdàgbàsókè tí kò lẹ́gbẹ́ tẹ́lẹ̀ rí láì yọ orílẹ̀-èdè Nàìjíríà àti Kenya sílẹ̀ fún iye àwọn òǹtàjà àti US fún iye àwọn oníbàárà àti àwọn aṣàmúlò.
Ó tún fẹ́ láti gba àwọn tó ní ẹ̀bùn ìmọ́ọ́ṣe ìtajà, ìmọ̀ ẹ̀rọ àti ọjà pẹ̀lú owó ìfiṣòwò láti jẹ́ kí ìmúgbóòrò náà ṣeé ṣe.
Ilé-iṣẹ́ àsopọ̀ ti Nàìjíríà Convexity sọ orúkọ ọ̀kan lára àwọn ayẹyẹ àṣekágbá ti Circle pitch ní ̀BlackRock HQ, New York
Ìròyìn náà:
Ilé-iṣẹ́ ti Nàìjíríà Convexity tó níí ṣe pẹ̀lú àsopọ̀ oríṣi ìṣúná owó wà lára àwọn ilé iṣẹ́ tí yóò ní àgbékalẹ̀ níbi ètò ojútùú tó jẹ́ ayẹyẹ ìdíje ti Circle pitch.
Ayẹyẹ náà jẹ́ ìfilọ́lẹ́ nípa ìdíje láti ọwọ́ Circle èyí tó ní àfojúsùn láti ṣe àfihàn àwọn ohun èlò tó ṣe ìrànlọ́wọ́ fún eniyan ní kíákíá tàbí kó kojú ọ̀kan lára àwọn àfojúsùn tó ṣe é gbọ́kànlé ti Un.
Convexity yóò máa ṣe àgbékalẹ̀ ohun èlò aṣèrànwọ́ fún ènìyàn, CHATS yóò ṣe ìdájọ́ láti BlackRock, UN, ati Circle fun ẹgbẹ̀rún $100 fún ìfowóṣòwò.
Àwọn ilé-iṣẹ́ olójútú ti àsopọ̀ ti ilẹ̀ Nàìjíríà Convexity yóò máa ṣe àgbékalẹ̀ ètò ìrànwọ́ ènìyàn wọn CHATS ní olú ilé iṣẹ́ wọn fún $10t ilé iṣẹ́ tó ń ṣe àmójútó ohun ìní BlackRock, in New York, USA.
CHATS dúró fún ètò ìrànwọ́ ènìyàn àti ojútùú ìfiránṣẹ́ ti Convexity jẹ́ ojútùú tó máa ń rán àwọn àjọ tí kò lọ́wọ́ ìjọba nínú lọ́wọ́ láti ṣe àmójútó pínpín ìrànwọ́ ní Áfíríkà.
Akẹgbẹ́ olùdásílẹ̀ Convexity, Adedeji Owonibi àti àwọn ọmọ ẹgbẹ́ rẹ jùmọ̀ gbéÉ CHATS kalẹ̀ lẹ́yìn tí wọ́n ti ṣe àwárí màgòmágó tó níye tó dènà ìpínkiri ní Áfíríkà.
Wọ́n ti ṣe Ìrànwọ́ nílẹ̀ Áfíríkà kúmọkùmọ jù.
Ẹkùn náà ti gbà tó $1.2t gẹ́gẹ́ bí ìrànwọ́ láti 1960, Síbẹ̀síbẹ̀ àwọn owó yìí kò ní ipa tó ní ìtumọ̀ lórí ẹkùn náà.
CHATS ní ìfẹ̀yìntì United Nations Children's Fund (UNICEF) ó sì ti gba eto owó ìrànwọ́ láti ọwọ́ wọn.
Nínú ìjíròrò pẹ̀lú Techpoint Africa, Uyoyo Ogedegbe, ìfowóṣòwò Convexity àti alábàṣiṣẹ́ pọ̀ pẹ̀lú ìdàgbàsókè okoòwò sọ wípé CHATS yege fún.
Àwọn kókó gbòógì tí a gùn lé dá lórí níní ẹ̀tọ́ sí ètò owó, àkóyawọ́, ìmọ̀ ẹ̀rọ àti ìpín kiri
Ojútùú ìpín kiri ohun ìrànwọ́ CHATS ń ṣe àmúlò ìmọ̀ ẹ̀rọ àsopọ̀ láti rí i dájú pé àkóyawọ́ wà.
Àwọn onígbọ̀nwọ́ lè tọ pa sẹ̀ owó ìrànwọ́ wọn láti ọ̀dọ̀ àwọn àjọ tí kò lọ́wọ́ ìjọba nínú dé ọ̀dọ gbogbo àwọn tí ó jẹ àǹfààní ìrànwọ́ yìí.
Áfíríkà gba $58.4bn gẹ́gẹ́ bí owó ìrànwọ́ ní 2021 ṣùgbọ́n Convexity CHATS fẹ́ láti tọ ipasẹ̀ ibi tí àwọn owó yìí ń lọ
Fún ìpín kiri owó ìrànwọ́ fún ẹnì kọ̀ọ̀kan tí kò ní ìpín nínú ètò owó yìí, CHATS ní àwọn àǹfààní mìíràn bí i àtẹ̀jíṣẹ́ kékeré tí ó ń fáàyè gba àwọn tí yóò jẹ àǹfààní yìí láti rí owó wọn gbà.
Ayẹyẹ ìdíje ti ìpolówó ojútùú ti Circle
Convexity jẹ́ ọ̀kan lára àwọn ilé-iṣẹ́ mẹ́fà tí yóò gbé ètò ojútùú wọn kalẹ̀ ní ayẹyẹ ìdíje ti Circle solution pitch.
Àwọn aláṣekágbá mìíràn ní bi ìdíje náà ni Lithuania-based Ebioro èyí tó ní àfojúsùn lórí ìdàgbàsókè ọjà àti àti àwọn iṣẹ́ ṣíṣe fún ẹlòmíràn tí ó máa ń rán àwọn ènìyàn lọ́wọ́ láti dá dúró nínú ọ̀rọ̀ ètò ìṣúná.
Ní ìbámu sí Convexity CHATS àjọ ojútùú HesabPay ní àfojúsùn títako ìpinnu kò sí ìṣẹ́ ti Un àti SDC.
Wọ́n ṣe èyí nípa fífi owó sísan ìránṣẹ́ sí àwọn tí yóò jẹ àǹfààní rẹ̀ tààrà tó wà ní àwọn ibi tí kò rọrùn láti dé pẹ̀lú àfojúsùn lórí pé ó ṣe é tọ́ka sí àti ìyára.
Àwọn ilé-iṣẹ́ yìí yóò máa gbé ojútùú wọn kalẹ̀ fún àwọn adájọ́ bíi Sunita Grote, Lead àti àwọn ilé-iṣẹ́ UNICEF tí í ṣe akẹgbẹ́ olùdásílẹ̀, Robbie Mitchnick, olórí ohun-ìní àkósódù ní BlackRock, àti Olórí Òṣìṣẹ́ elétò àti ìlànà fún Circle, Dante Disparte.
Nígbà tí Ògèdèǹgbé kò ní ìdánilójú bí olúborí kan tàbí gbogbo ilé iṣẹ́ ní yóò gba $100 ẹgbẹ̀rún owó ìfowoṣòwò, ó ṣe àfàyọ rẹ̀ pé ìdíje náà jẹ́ àǹfààní láti kàn sí àwọn olùfowóṣòwò káàkiri àgbáyé.
Safaricom láti fọwọ́sowópọ̀ pẹ̀lú Apple
Àwọn ènìyàn 500, 000 ni wọ́n ń lo 5G ní orílẹ̀-èdè Nàìjíríà.
Àwọn àjọ̀ tí ó ń rí sí ìbánisọ̀rọ̀ ní orílẹ̀-èdè Nàìjíríà ni wọn fi ìròyìn yìí léde pẹ̀lú àwọn apàṣẹ nínú iṣẹ́ ìròyìn ṣíṣe láàárín ìsinmi òpin ọ̀sẹ̀.
Umar Danbatta, igbákejì aláṣẹ alága ti àjọ náà, sọ pé ìgbésẹ̀ yìí tí mú àfikún bá wíwọlé ẹgbẹ́ tí ó gbòòrò ní orílẹ̀-èdè.
Ó jẹ́ kí ó di mímọ̀ pé wíwọlé ẹgbẹ́ tí ó gbóòrò dúró ní iye 47.01% ní oṣù keje, ọdún 2023.
Ẹlẹ́gbẹ̀ẹ́: Rántí nígbà tí Mínísítà tẹ́lẹ̀ tẹ́lẹ̀ fún ìròyìn ṣíṣe, ìbánisọ̀rọ̀ àti ìmọ̀ ẹ̀rọ, Isa Pantami àti Ààrẹ tẹ́lẹ̀rí, Muhammadu Buhari ṣe ìkéde pé mímú Starlink wá sí ipò àti ṣiṣẹ́ tí ó yẹ ti yọrí àká-ìgbòòrò 100% ní Nàìjíríà?
Nígbàkúùgbà ẹ lè lọ ka ìtàn Emmanuel láti lè ní òye ohun tí wíwọlé àká-gbóòrò dáadáa níbí: Rárá, Starlink kò tíì fún Nàìjíríà ní wíwọlé àká-ìgbòòrò 100%, pẹ̀lú gbogbo ohun tí Ààrẹ sọ
Níbí ni ohun tí mo ní fun yín lónìí:
Aláṣẹ àti olùdarí Naspers fi ipò sílẹ̀
Roam ṣe ìfilọ́lẹ̀ irúfẹ́ ọkọ tuntun mìíràn
Safaricom láti fọwọ́sowópọ̀ pẹ̀lú Apple
Aláṣẹ àti olùdarí Naspers fi ipò sílẹ̀
Bob van Dijk fi ipò rẹ̀ sílẹ̀ gẹ́gẹ́ bí i Aláṣẹ àti olùdarí Naspers àti olórí Prosus NV lánàá.
Nínú ọ̀rọ̀ àwọn tí ó ní ìpín nílé iṣẹ́, àwọn ìgbìmọ̀ ilé-iṣẹ́ méjèèjì "fẹnukò "lórí kí Van Dijk fiṣé sílẹ̀.
Van Dijk yóò tẹ̀síwájú láti máa ṣiṣẹ́ gẹ́gẹ́ bí i ẹni tí ìgbìmọ̀ yóò máa tọ̀ lọ́ fún ìtọ́nisọ́nà fún Prosus àti ilé-iṣẹ́ tí ó jẹ́ òbí rẹ̀, Naspers títí dé òpin oṣù kẹsàn-án, ọdún 2024.
Ervin Tu, olórí òṣìṣẹ́ fún ìdókòwò, yóò máa ṣiṣẹ́ gẹ́gẹ́ bí adelé fún Aláṣẹ àti Olùdarí, ní rírọ́pọ̀ Van Dijk, tí ó ti darí Naspers láti 2014 àti Prosus láti ìgbà IPO ní 2019.
Tu kúrò ní Softbank lọ Naspers àti Prosus ní ọdún méjì sẹ́yìn.
Tẹ́lẹ̀, Ó tún dipò mú ní Goldman Sachs Group, níbi tí ó ti gbájúmọ́ sísopọ̀ àti kíkọ́ iṣẹ́.
Fún ọ̀rọ̀ tí ó jẹmọ́ iṣẹ́ kọ̀ọ̀kan, Tu ṣe àfikún tí ó làmìlaaka sí ìdarí tí ó lọ sàn-án fún ilé-iṣẹ́ gẹ́gẹ́ bí òṣìṣẹ́ ìdókòwò, yóò sì máa ṣe àmójútó ìtẹ̀síwájú nínú ṣíṣe ohun tí ó bá jẹ ẹgbẹ́ náà lógún.
Naspers jẹ́ ìmọ̀ ẹ̀rọ, Íńtánẹ́ẹ̀tì tí ó jẹ́ ti àwọn ọmọ South Africa, àti ilé iṣẹ́ tí ó níṣe pẹ̀lú àwòrán oríṣìíríṣìí, àti ọ̀kan lára àwọn tí ó tóbi jù fún abánidókòwò àti àwọn tí wọ́n ń tukọ̀ ìmọ̀ ẹ̀rọ pẹ̀lú ìfẹ́ nínú títa ọjà díẹ̀ díẹ̀ lórí ẹ̀rọ ayélujára, títẹ ìwé jáde, àti lílọ sínú ìdókòwò.
Ní oṣù kẹsàn-án, ọdún 2019, Naspers ṣètò ohun tuntun ní àfikún sí àwọn okòwò rẹ̀ orí ẹ̀rọ ayélujára tí ó jẹ́ ti òkè òkun láti pèsè títà rírà lórí ẹ̀rọ ayélujára Abánidókòwò, Prosus NV, ti di ẹni pàtàkì tí ó ní Naspers báyìí.
Roam ṣe ìfilọ́lẹ̀ àwòṣe ọkọ̀ tuntun.
Roam (tí a mọ̀ tẹ́lẹ̀ sí Opibus) ilé-iṣẹ́ EV tí a ṣẹ̀ṣẹ̀ dá sílẹ̀ tí ó jẹ́ ti ọmọ tí ń gbé ní Kenya, ti ṣe ìfilọ́lẹ̀ Move, àwòṣe ọkọ.
Roam ní èrò láti ṣe àfikún pípèsè àwọn ọkọ̀ Move, kí ọ̀nà tí wọn yóò gba máa finá síi yóò gbòòrò si ní ìdáhùn sí ìbéèrè fún ọkọ̀ EV tí ó ti ń peléke.
Filip Gardler, Filip Lovstrom, àti Mikael Gange, ṣe ìfilọ́lẹ̀, Roam tẹ́lẹ̀ ń lépa ìyípadà lójú ẹsẹ̀ ṣáájú ìsípòpadà sí pípèsè ọkọ̀ tí ń lo iná.
Ọkọ̀ tí àwọn Roam ṣe lọ́ṣọ̀ọ́ láti gba ènìyàn 42 ní agbára láti sá eré kìlómítà 200, bátìrì olódiwọ̀n 170 kWh, tí iye rẹ̀ sì jẹ́ $135, 000.
TÍ àwọn Thika tí wọ́n wà ní Kenya tò jọ ní ti ìbílẹ̀ àwọn tí ń ṣẹ̀dá ọkọ̀ tí wọ́n lo ẹ̀yà ara ti orílẹ̀-èdè Chin, gbígba èrò 52 jẹ́ lára ohun tí wọ́n fẹ́ tí wọ́n fi yan ọkọ̀ náà.
ilé-iṣẹ́ yóò bẹ̀rẹ̀ sí ní máa fi ọkọ̀ 50 tí a ti béèrè fún jíṣẹ́ ní oṣù kejì, ọdún 2024.
Tí ó bá ṣiṣẹ̀ púpọ̀ jù, ìrètí ni pé yóò pèsè ohun tí yóò tó 40 lóṣóoṣù.
Roam Move bẹ̀rẹ̀ lẹ́yìn tí ilé-iṣẹ́ ti jẹ́ kí ó di mímọ̀ ní ọdún 2021 pé yóò ṣe ìfilọ́lẹ̀ àwọn ọkọ̀ EV láti ṣe àfikún okòwò ṣíṣẹ̀dá alùpùpù.
Ó tún tẹ̀lé ìfilọ́lẹ̀ ti Roam Rapid, ọkọ̀ tí ń gbé ọ̀pọ̀ ènìyàn tí ń lo iná tí a ṣètò láti so àwọn tí ń lò ó pọ̀ pẹ̀lú Kenya(wọ́n ti ṣé báyìí )ètò Ọkọ̀ tí ń yára, ní oṣù keje, ọdún 2023.
Ilé-iṣẹ́ mìíràn ní Kenya tí ó ṣẹ̀ṣẹ̀ dá ilé-iṣẹ́ tuntun sílẹ̀ tí ó ń rí sí lílọ bíbọ̀ tí ń lo iná, BasiGo, ti ní ọkọ̀ mẹ́wàá tí ń lo iná tí ń ṣiṣẹ́ ní àwọn ọ̀nà tí ó ṣe pàtàkì.
Ní àfikún: Ní ọdún 2022, Kenya kéde pé yóò máa lo ọkọ̀ tí ń lo iná nìkan lórí ètò mọ́tò tí ń yára.
Ní oṣù kẹrin, ọdún 2023, ìjọba gba $377.8 million (Sh50 billion ) láti ọ̀dọ̀ àwọn ẹgbẹ́ méjì tàbí ilé-iṣẹ́ ti àwọn òṣìṣẹ́ Europe láti kọ́ ọ̀nà ọkọ̀ mọ́tò tí ó máa ń yára ní Nairobi - ibi àkọ́kọ́ ní ìlà-oòrùn Áfíríkà.
Ó ṣètò láti mú ìrọ̀rùn bá súnkẹrẹ fàkẹrẹ ọkọ̀ ní ìlú náà.
Safaricom láti fọwọ́sowópọ̀ pẹ̀lú Apple
Safaricom ń fọwọ́sowópọ̀ pẹ̀lú Apple láti mú M-PESA wọnú àti ti ìkànnì Paypal láti ṣe ìmúgbòrò ìnawọ́jà kárakátà M-PESA lágbàáye.
William Ruto, Ààrẹ Kenya, ṣe ìkéde èyí lóṣẹ̀ tí ó kọjá ní ibi ìsọ̀rọ̀pọ̀ okòwò àwọn US àti Áfíríkà.
Safaricom àti PayPal ní ìbánidókòwò tí ó ti wà tẹ́lẹ̀ tí ó fàyè gba fífi owó ránṣẹ́ láàárín àkáǹtì M-PESA àti ti PayPal.
Àwọn oníbàárà lè so àkáǹtì PayPal wọn mọ àpamọ́wọ́ M-PESA, èyí yóò jẹ́ kí wọ́n lè ra ọjà àti rí ìrànwọ́ láti ọ̀dọ̀ àwọn tí wọ́n ń tajà lágbàáyé.
Ní àfikún, àwọn tí ń lo M-PESA sì lè gba owó àti gba owó jáde láti àwọn aṣojú tí ó ju140, 000 lọ ní Kenya.
Lọ́wọ́lọ́wọ́ báyìí, M-PESA ń sin àwọn tí ń lò o jákèjádò orílẹ̀-èdè méje tí wọ́n ju 51 million lọ.
AliExpress àti Western Union jẹ́ àwọn àfikún méjì tí wọ́n jẹ́ olùdókòwò fún ilẹ̀ òkèèrè tí ó máa ń gba owó tí a lè fi ránṣẹ́ tí àwọn tí ó ń lò ó jẹ́ ọmọ Kenya àti gba owó níbikíbi lágbàáye.
Ààrẹ William Ruto lọ kí Silicon Valley ní San Francisco láti lo ète fún àwọn olùdókòwò tí wọ́n mọ̀ nípa ìmọ̀ ẹ̀rọ tí wọ́n jẹ́ ọmọ ilẹ̀ America àti àwọn ilé-iṣẹ́ láti dókòwò ní Kenya.
Ó ní pé, "Kenya jẹ́ibi tí ó ní ohun ìdókòwò tí ó pé pérépéré, ètò ọrọ̀ ajé rẹ̀ dúró déédé, òwò ṣíṣe, láàbò, ń ṣẹ̀dá ohun tuntun pẹ̀lú àyíká owó orí tí ó ń ṣeni láǹfààní, àwọn òṣìṣẹ́ tí wọ́n mọṣẹ́, ìmọ̀ ẹ̀rọ tí ó kún ojú òṣùwọ̀n, ìwé ẹ̀rí agbára tí a rí láti ohun tí a kò ṣẹ̀dá àti ọ̀nà àbáwọlé fún ohun tí ó wà lábẹ́ omi tí wọ́n jẹ́ mẹ́fà, tí ó ń pèsè àsopọ̀ tí ó ṣe é fọkàntẹ̀.
Tí ó bá lọ jẹ́ pé o tàsé rẹ̀
Pẹ̀lú àtìlẹ́yìn ti Gates Foundation, i3 kéde ẹgbẹ́ kejì fún ilé-iṣẹ́ tuntun tí yóò pèsè àwọn ìtọ́jú ìlera
Ṣé o ń gbé ní Nàìjíríà?
Sọ nǹkan díẹ̀ fún wa nípa iṣẹ́ rẹ, kí o sì jẹ tíkẹ́ẹ̀tì ìwẹ̀jẹ̀wẹ̀mu HR
$120 fún ọdọọdún, Fleri fún àwọn tí wọ́n wọ́n jẹ́ Áfíríkà tí wọ́n lọ ìlú onílù ohun mìíràn fún fífi owó ránṣẹ́ sílé láti ṣe àbò lórí owó tí wọ́n ń ná sí ètò ìlera.
Ohun tí mò ń wò, tí mo sì ń kà
X ti lè bèèrè káàdì ìdánimọ̀ ìjọba láti wá òkodoro àwọn ojú-òpó tí wọ́n ń sanwó fún
"O ń gbógo fún sísanra kọjá àlà!"
Piers Morgan fi ọ̀rọ̀ wá ẹni kan lórí TikTok "Tí ó jẹ́ ẹni tí ó máa ń sọ̀rọ̀ lórí sísanra"
"Kò kìí ṣe ojú lásán" - Kí ló dé tí 20% àwọn ọmọ wẹ́wẹ́ lójijì di LGBTQ?
Nestcoin gba $1.9m tí ó jẹ́ owó tí ó ní èrò láti fún ìwé ìdúró ṣinṣin rẹ̀ ní agbára lẹ́yìn 2022
Ìròyìn náà:
Nestcoin ti gba $1.9 million nínú gbígba owó tí ó ní èrò láti fún ìwé ìdúró sinsin ní agbára láti tẹ̀síwájú nínú mímú ọjà rẹ̀ tuntun dàgbà, tí ó tẹ̀lé ìlànà.
Ètò gbígba owó náà jọ jẹ́ èyí tí Hashed Emergent darí rẹ̀, pẹ̀lú Ìkópa láti ọ̀dọ̀ àwọn abánidókòwò.
Ilé-iṣẹ́ tí a ṣẹ̀ṣẹ̀ bẹ̀rẹ̀, tí ó ṣe kó owó $6.45 mílíọ̀nù jọ ní odún 2022, pàdánù lára ìlàmìlaaka rẹ̀ fún ìwólulẹ̀ FX ní oṣù kọkànlá, ọdún 2022.
Yíyórunbọ̀ FTX
Owó tó ní èrò tí ó gún tí ó jẹ́ $1.9 mílíọ̀nù tí Nestcoin wáyé lẹ́yìn ti $6.45 mílíọ̀nù owó tí a máa ń gbà ṣáájú kí a tó bẹ̀rẹ̀ ilé-iṣẹ́ ní oṣù kejì, ọdún 2022.
Owó náà, tí ó jẹ́ ọ̀kan lára owó tí ó pọ̀jù nínú owó tí ó jẹ́ àgbájọ kí ilé-iṣẹ́ tuntun tó bẹ̀rẹ̀ iṣẹ́ ní orílẹ̀-èdè jẹ́ èyí tí pẹ̀lú ìkáǹńú pé jẹ́ èyí tí a pàdánù nínú ìwólulẹ̀ FTX ní oṣù kọkànlá ọdún 2022.
Yele Bademosi, ẹni tí ó jẹ́ ọ̀kan lára olùdásílẹ̀ àti aláṣẹ Nestcoin sọ nínú ọ̀rọ̀ rẹ̀ pé ilé-iṣẹ́ náà di ipò tí ó làmìlaaka titi ìbánidókòwò gẹ́gẹ́ bí i ohun tí ó dúró ṣinṣin nínú ètò ìyípadà crypto tí kò ṣiṣẹ́ mọ́.
Síbẹ̀síbẹ̀, Nestcoin ti padà sórí ẹsẹ̀ rẹ̀ nípa fífi ojú sọ ọjà kan - Onboard.
Ìfojúsùn lórí ètò Onboard jẹ́ ohun tí ó jẹ yọ láti èrò Nestcoin tẹ́lẹ̀ tẹ́lẹ̀, ẹ̀rọ tí ń mú nǹkan dàgbà tí yóò sì jẹ́ kí ìṣe séèlì rẹ̀ dúró déédé; ilé-iṣẹ́ tí ó ní àwọn ohun èlò Crypto tó pọ̀ tí ò sì ń dókòwò nínú àwọn ilé iṣẹ́ Crypto tàbí Web3 mìíràn.
Ní báyìí Nestcoin ti yọ́runbọ̀ ìwólulẹ̀ FTX, tí a rí láti ara Onboard
Onboard jẹ́ ohun tí kò níṣe pẹ̀lú ríránni lọ sẹ́wọ̀n àpamọ́wọ́ Crypto pẹ̀lú ànfààní ti àpamọ́wọ́ tí ó níṣe pẹ̀lú ìpèsè ètò amáyédẹrùn.
Ìnáwó Nestcoin tuntun ni a ó lò láti fi tẹ̀síwájú nínú ìdàgbàsókè ìkànnì àti ríró ìwé ìdúró ṣinṣin lágbára.
Gbígba owó láti ṣe iṣẹ́ jẹ́ èyí tí Hashed Emergent darí pẹ̀lú Ìkópa àwọn abánidókòwò bí i Adaverse, Base Ecosystem Fund, Alter Global, CMT Digital, Magic Fund, àti 40X Ventures.
Bí ìbánidókòwò tó létò ṣe ń bọ̀ nígbà tí ilé-iṣẹ́ tí a ṣẹ̀ṣẹ̀ bèrè tí ó jẹ́ Crypto tàbí Web3 jábọ́ láti ara òtútù Crypto tí ó lé kenkà tí ó rí i wí pé òhun lé ọ̀pọ̀ ilé-iṣẹ́ Crypto tilé iṣẹ́ pa.
Síbẹ̀síbẹ̀, Nestcoin sọ fún Techpoint Africa òhun ti ríbi yọ owó náà pẹ̀lú bí ojú ọjọ́ Web3 tàbí Crypto ṣe rí.
"A ní ẹgbẹ́ tí ó dúró ṣinṣin pẹ̀lú ìtàn àṣeyọrí nínú Web3 àti Fintech.
"Ní àkókò ọ̀pọ̀ ìgbà tí nǹkan le, a fihàn wí pé gbọn-in gbọn-in bí òkè la dúró ṣinṣin sí ṣíṣe èrò wa".
Èrò rẹ̀ fún Onboard ni láti pèsè ìwọlé fún gbogbogbò sí ètò ìsúná tí ó dángájía jùlọ.
A ní ìgbàgbọ́ tí ó rinlẹ̀ pé ààyè sí ètò ìsúná tí ó dángájía yẹ kí ó jẹ ohun tí yóò wà káàkiri àgbáńlá -ayé, láì wo agbègbè ibi tí ènìyàn wá à, "Bademosi sọ̀rọ̀.
Onboard ní ohun tí kò níṣe pẹ̀lú ríranní lọ séwọ̀n òmìrán bí i MetaMask, Phantom, àti Trust Wallet.
Ànfààní ìfigagbága nínú rẹ̀ mú un rọrùn fún àwọn oní àpamọ́wọ́ láti láti tọ́jú àpamọ́wọ́ wọn sí ibi tí ó ní ààbò.
Nígbà tí àwọn Trust Wallet bá ń béèrè fún àwọn oní àpamọ́wọ́ láti tọ́jú ọ̀rọ̀ méjìlá irúgbìn àpólà gẹ́gẹ́ bí kọ́kọ́rọ́ sí àpamọ́wọ́ wọn, Onboard mú u rọrùn láti ráàyè wọ àpamọ́wọ́ tí kò ní ránni lọ sẹ́wọ̀n pẹ̀lú orúkọ tí ènìyàn ń lò tí kò le àti ọ̀rọ̀ tí a fi ń wọlé.
Ó tún rọrùn ní ibi tí ènìyàn tún padà ṣẹ́nu iṣẹ́ lẹ́yìn ìsinmi àti ọ̀nà láti gba ìsinmi láì da ìrìn àjò rú lórí àìní ránni lọ sẹ́wọ̀n àpamọ́wọ́, èyí tí ó yọ èrèdí láti fi owó láti inú àpamọ́wọ́ àìní ránni lọ sẹ́wọ̀n sí ti ìyípadà Crypto láti yí i padà láti Crypto sí Fiat àbí ní ìdàkejì.
Káàdì orí ẹ̀rọ ayélujára ti Crypto
Ní pàtàkì jù lọ, Onboard fẹ ṣe ìlò Crypto di ohun ìrọ̀rùn fún àwọn ọ̀gbẹ̀rì, ìrántí rẹ̀ tó ń bọ̀ ṣe kòńgẹ́ èrò yìí.
Ilé-iṣẹ́ náà sọ pé òhun ṣe ètò láti ṣe ìfilọ́lẹ̀ "Káàdì Onboard lórí ẹ̀rọ ayélujára, ètò tí ó máa ń mú àwọn tí ó jẹ ẹni tí ń lo títẹ̀lé ìlànà láti lè ná owó Crypto wọn ní ìrọ̀rùn bí owó tí ó wà lọ́wọ́ ẹni, èyí tí yóò mú sísanwó lórí ẹ̀rọ ayélujára àti ilé ìtajà ṣe é ṣe láàárín àwọn orílẹ̀-èdè tí ó ju ọgọ́jọ lọ.
Ní báyìí Onboard ní àwọn tí ó ń lò ó tí wọ́n ju ẹgbẹ̀rún mẹ́wàá lọ, gẹ́gẹ́ bí ohun tí Nestcoin sọ, ṣùgbọ́n nípa òtútù Crypto tó ń lọ lọ́wọ́, Onboard nílò àwọn tí ń lò Crypto láti rí i ju ohun tí a bá sọ lọ: ìṣòro tí ó ń kojú gbogbo ètò Crypto.
Ilẹ̀ Áfíríkà gba $58.4bn ní ọdún 2021 ṣùgbọ́n Convexity's Chats fẹ́ láti tọ ipá ọ̀nà tí àwọn owó yìí ń lọ
Láàrin 2010 àti 2021, Afírídà gba bílíọ́nù $607.7 fún ìrànwọ́, pẹ̀lú èyí tó pọ̀ jù ($58.4 billion) ní ọdún.
Ilẹ̀ Áfíríkà ló ní ìpín tó ga jù nínú owó ìrànwọ́ àgbáyé pẹ̀lú 30% tó ń wá sí ẹkùn ilẹ̀ Áfíríkà ní ọdọọdún.
Àpilẹ̀kọ yìí ṣírò pé owó ìrànwọ́ sí ẹkùn náà ti tó tíríọ́nù $1.2 láti ọdún 1960.
Síbẹ̀síbẹ̀, kò tíì sí àyípadà tó bágbàmú nínú igbedeke igbe ayé àwọn ọmọ ilẹ̀ Áfíríkà tó ń gbé ní ẹkùn náà, àwọn kan tilẹ̀ sọ wípé owó ìrànwọ́ ń kó bá Áfíríkà.
Pẹ̀lú ọ̀pọ̀ àpẹẹrẹ ìṣowó-ìrànwọ́-kúmọkùmọ ní Afíríkà, kò séwu tí a bá sọ pé púpọ̀ owó ìrànwọ́ ní ẹkùn náà ni wọ́n ti ṣì lò.
Ìwà Ìbàjẹ́ tí ó ní í ṣe pẹ̀lú ìkówó-ìrànwọ́-jẹ ní Uganda àti ìkójáde bílíọ́nù $800 ní ọ̀nà àìtọ́ ní Afíríkà jẹ́ àpẹẹrẹ méjì tó wà.
Ìdí nìyí tí Adedeji Owonibi, aláṣẹ àti olùdarí ilé iṣẹ́ blockchain Solutions, Convexity àti àwọn akẹgbẹ́ rẹ ti ṣe àgbékalẹ̀ CHATS - Convexity's humanitarian aid transfer solution láti tọpasẹ̀ ẹni tó gba kín ni, nígbà wo àti níbo.
Lẹ́yìn ìṣiṣẹ́ fún àwọn àjọ tí kò lọ́wọ́ ìjọba nínú lórí ṣíṣe owó kúmọkùmọ, Owonibi wá rí i pé oríṣi màgòmágó ló ń ṣẹlẹ̀ tó bá ti di ibi ìrànwọ́ àti pínpín, ìgbà yìí ni òye CHATS wá sí i lọ́kàn.
CHATS jẹ́ àgbékalẹ̀ tó ń mójútó àwọn ìpínkiri ìrànwọ́ nípa ṣíṣe àmójútó ìfijíṣẹ́ ìrànwọ́ láti àwọn tó gbé e kalẹ̀ sí ọ̀dọ̀ àwọn àjọ tí kò ní ọwọ́ ìjọba nínú, àwọn òṣìṣẹ́ ìgbèríko títí yóò fi dé ọ̀dọ̀ àwọn tó yẹ kó jẹ àǹfààní rẹ̀.
CTO Convexity Charles Okaformbah sọ pé "CHATS yóò ran gbogbo ènìyàn lọ́wọ́ láti lè ṣàlàyé fún àwọn tó gbé ètò owó náà kalẹ̀ kí wọ́n lè ní àǹfààní láti rí bí wọ́n ti ń lo owó náà
Báwo ni CHATS ṣe ń ṣiṣẹ́?
CHATS jẹ́ àgbékalẹ̀ òní ìkànnì mẹ́rin - ọ̀kọ̀ọ̀kan fún àwọn àjọ tí kò lọ́wọ́ ìjọba nínú, àwọn onígbọ̀nwọ́, àwọn òǹtajà àti àwọn tó jẹ àǹfààní rẹ̀.
.Lórí ìbánisọ̀rọ̀ pẹ̀lú Techpoint Africa, Okaformbah ṣàlàyé bí àwọn ìkànnì kọ̀ọ̀kan ṣe ṣiṣẹ́ bẹ̀rẹ̀ láti ọ̀dọ àwọn àjọ tí kò lọ́wọ́ ìjọba nínú.
Ìkànnì àjọ tí kò lọ́wọ́ ìjọba nínú
Pẹ̀lú CHATS, àwọn àjọ tí kò lọ́wọ́ ìjọba nínú ṣe àgbékalẹ̀ ìpolongo tí wọ́n sì rí bí àwọn tó jẹ àǹfààní rẹ̀ ṣe ń kó ìfà ìpolongo ní àkókò tó yẹ.
Lọ́gán tí ìpolongo bá ti di gbígbé kalẹ̀ lórí ìkànnì yìí, àjọ tí kò lọ́wọ́ ìjọba nínú kan ní àǹfààní láti ṣètò ìwé ìbéèrè fún ìgbéléwọ̀n.
Àwọn òṣìṣẹ́ ìgbèríko yóò dáhùn àwọn ìbéèrè inú ìwé yìí fún àwọn tí wọ́n ti fojú sùn pé yóò jẹ àǹfààní yìí.
Àwọn kókó tó yẹ fún ìdáhùn ni ọ̀nà ìdámọ̀ tí ìjọba fọwọ́ sí àti.
Láti rí dájú pé àwọn òṣìṣẹ́ ìgbèríko ń ṣe àkọsílẹ̀ àwọn ènìyàn ní tòótọ́, Okaformbah fi kún un pé ètò náà ní ẹ̀rọ tí wọ́n fi ń kọ́ nípa ẹ̀yà kọ̀ńpútà tí kò ṣe é fojú rí tó máa ń rí i dájú pé àwòrán àwọn ènìyàn di gbígbà sílẹ̀.
Lọ́gán tí àjọ yìí bá ti ní ọ̀rọ̀ nípa àwọn tí yóò jẹ́ àǹfààní náà, ó lè ṣe àkóso ìpínkiri owó náà, ẹ̀bùn tàbí ohunkóhun tó jẹ mọ́ ìrànwọ́ láti ìkànnì wọn.
Ìkànnì yìí máa ń fáàyè gba àwọn onígbọ̀nwọ́ àti àjọ yìí láti gbé gègé lé iye owó tí ẹnì kọ̀ọ̀kan yóò gbà gẹ́gẹ́ bí ìròyìn nípa ara wọn tí wọ́n ti gbé kalẹ̀.
Fún àpẹẹrẹ, àjọ tí kò lọ́wọ́ ìjọba nínú náà lè ṣe àkànṣe ọ̀nà owó sísan láti san iye owó ọ̀tọ̀ fún àwọn tí yóò jẹ àǹfààní rẹ̀ gẹ́gẹ́ bí ẹbí tàbí àpọ́n àti ọmọge.
Àwọn ìrànwọ́ míràn wà tó níí ṣe pẹ̀lú iṣẹ́ ṣíṣe èyí tó túmọ̀ sí pé àjọ tí kò lọ́wọ́ ìjọba nínú yìí yóò rán àwọn ènìyàn lọ́wọ́ lẹ́yìn tí wọ́n bá ti parí iṣẹ́ kan.
Ojú ìwòye àwọn òǹtajà
Okaformbah ṣe àpèjúwe àwọn òǹtajà gẹ́gẹ́ bí àwọn tí àjọ náà gbé iṣẹ́ fún láti pín owó ìrànwọ́ fún àwọn tí yóò jẹ́ àǹfààní rẹ̀.
Ó sọ wípé ìkànnì tí wọ́n gbé kalẹ̀ fún wọn jẹ́ ọ̀nà láti ṣe àmójútó àti ìpín kiri owó sísan
Nígbà tí àwọn òǹtajà ní ìkànnì tiwọn, ó ṣe pàtàkì pé wọ́n ní ìdáhùn tó yẹ láti ní àrídájú lórí ohun tí a jẹ-àǹfààní bá sọ.
Per Okaformbah, CHATS máa ń fún àwọn àjọ yìí ni àǹfààní láti lo káàdì NFC láti pín owó ìrànwọ́.
Síbẹ̀síbẹ̀, àwọn àjọ yìí gbọ́dọ̀ rí i dájú pé àwọn òǹtajà ní àwọn ẹ̀rọ NFC yìí.
Àjọ náà lè yàn láti jẹ́ kí àwọn tí yóò jẹ àǹfààní rẹ tún ọ̀rọ̀ ara wọn ṣe nípa ààyè kóòdù QR.
Àǹfààní yìí nílò kí ẹni tí yóò jẹ́ àǹfààní yìí ṣe àmúlò kóòdù QR kan tí àwọn òǹtajà yóò lò.
Àwọn tí yóò jẹ́ àǹfààní yìí ní wọ́n yóò fún ní kóòdù QR yìí kí wọ́n lè tẹ̀ẹ́ jáde.
Kóòdù QR kọ̀ọ̀kan ló jẹ́ ọ̀tọ̀ọ̀tọ̀ fún àwọn tí yóò jẹ́ àǹfààní yìí lọ́kọ̀ọ̀kan.
Nígbà tí wọ́n bá ti ṣe àtúnṣe rẹ̀, ẹ lè rí orúkọ àti iye owó tí oníkálukú lẹtọ sí
Àǹfààní láti yan àtẹ̀jíṣẹ́.
Pẹ̀lú àǹfààní yìí, àwọn àjọ yìí yóò fi ohun kékeré ṣowọ́ nípasẹ̀ àtẹ̀jíṣẹ́ yìí èyí tí wọ́n yóò tọ́ka rẹ̀ fún àwọn òǹtajà.
Ìkànnì àwọn tí yóò jẹ́ àǹfààní owó ìrànwọ́
Nígbà tí àwọn tí yóò jẹ́ Àǹfààní owó ìrànwọ́ bá ń forúkọ sílẹ̀ fún ìpolongo tí àwọn òṣìṣẹ́ ìgbèríko yóò ṣe agbátẹrù rẹ̀, àwọn wọ̀nyí náà lè forúkọ sílẹ̀ fúnra wọn.
Síbẹ̀síbẹ̀, wọ́n yóò nílò láti ní àrídájú láti ọ̀dọ àwọn àjọ yìí leyin tí wọ́n ti forúkọ sílẹ̀.
Èyí wà fún àwọn tó bá ní òye ìmọ̀ ẹ̀rọ.
Àwọn tí yóò jẹ́ àǹfààní yìí lè darapọ̀ mọ́ ìpolongo yìí fúnra wọn àti pé ohun tí èyí ń ṣe ni láti dín àkókò wọn kù
Okaformbah fi kún un pé ìkànnì fún àwọn tí yóò jẹ́ àǹfààní yìí ń pèsè àpò owó orí afẹ́fẹ́ láti lè jẹ́ kí wọ́n gba owó ìrànwọ́ kí wọ́n sì le fi ṣọwọ́ sí ilé ìfowópamọ́ tàbí àpò owó orí afẹ́fẹ́.
Ìhà àkọsílẹ̀ àsopọ̀
Wọ́n máa ń ṣe àmúlò Àkọsílẹ̀ àsopọ̀ láti tọ ipa ìgbé kiri ìrànwọ́ àti àlàyé lórí CHATS.
Ìkànnì yìí ń fáàyè gba ìtọrẹ ní ìlànà owó kírípútò.
Síbẹ̀síbẹ̀, àwọn ẹgbẹ́ tó ń ṣiṣẹ́ lórí CHATS ní àfojúsùn gbòógì pẹ̀lú ìwúlò àti ẹ̀rọ̀ ìṣàmúlò ìkànnì náà ju ṣíṣe ìtọ́kasí ìmọ̀ ẹ̀rọ tó ń mú un ṣiṣẹ́.
Àwọn onígbọ̀nwọ́ fún àjọ yìí yóò ní àǹfààní sí ìkànnì tí yóò ràn wọ́n lọ́wọ́ láti ṣe àmójútó àwọn owó wọn fún ìtọrẹ.
Síbẹ̀síbẹ̀, kò ní wáyé títí di òpin 2023.
Okaformbah ti ṣàlàyé pé wọ́n yóò ní àǹfààní láti gba owó wọn bí ọ̀nà ìpolongo láti ọ̀dọ àwọn àjọ tí kò lọ́wọ́ ìjọba nínú kò bá tẹ́ wọn lọ́rùn.
Convexity wulẹ̀ ti gba ètò ìdókowò fún CHATS láti ọ̀dọ àwọn elétò ìfowópawó UNICEF.
Uyoyo Gedegbe, alábàṣiṣẹ́ ètò ìdókowò fún Convexity àti ìdàgbàsókè òwò ṣíṣe fi kún un pé ètò ìléwó oríṣi ti wà nínú CHATS àti wípé ìpele ọ̀gbìn fún ìdókowò fún ìkànnì yìí tí wà lójú ona.
Ó sọ pé ìkànnì náà tún ní ìlànà àgbékalẹ̀ láti ṣe àkóso owó gbogbogbo tó ń wọlé fún orílẹ̀-èdè Nàìjíríà, ètò ìpawó wọlé to gbàgbọ́ pé Nàìjíríà àti ọ̀pọ̀lọpọ̀ orílẹ̀-èdè mìíràn lè máa ṣe àmúlò rẹ̀ láì pẹ́.
Síbẹ̀síbẹ̀, àkókò yóò sọ bí CHATS bá lè yí ọ̀rọ̀ padà lórí ètò ìrànwọ́ ní Nàìjíríà kí ó sì rí i dájú pé àwọn tó nílò rẹ̀ rí i gbà.
Aláṣẹ àti olùdarí Naspers fi ipò sílẹ̀;Ervin Tu, ẹni tí ó jẹ́ ọ̀gá àgbà fún ìdókòwò, gba ipò gẹ́gẹ́ bí adelé.
Bob Van Dijk, aláṣẹ àti olùdarí ti Prosus NV àti Naspers, ń fipò rẹ̀ sílẹ̀ gẹ́gẹ́ bí alága ti ìgbìmọ̀ àti olórí abánidókòwò títà àti rírà lórí ẹ̀rọ ayélujára.
Ìfiṣẹ́ sílẹ̀ Van Dijk bẹ̀rẹ̀ lónìí, ọjọ́ 18 oṣù kẹsàn-án, ọdún 2023.
Ó ti ń jẹ aláṣẹ àti olùdarí Naspers láti ọdún 2014 àti ti Prosus láti ìgbà IPO rẹ̀ ní ọdún 2019.
Naspers jẹ́ Íńtánẹ́ẹ̀tì tí àwọn ọmọ ilẹ̀ Gúsù Áfíríkà, ìmọ̀ ẹ̀rọ, àti ilé iṣẹ́ tí ó ní ṣe pẹ̀lú títàn ká ìròyìn nípa lílo oríṣìíríṣìí ohun, ó sì tún jẹ́ ọ̀kan lára àwọn olùdókòwò tí ó tóbi jù lọ, tí wọ́n ń ṣe iṣẹ́ ní ayé ìmọ̀ ẹ̀rọ pẹ̀lú ìfẹ́ ní títa ọjà ní díẹ̀ díẹ̀ lórí ẹ̀rọ ayélujára, títẹ ìwé jáde, àti lílọ sínú okòwò ìbánidókòwò.
Ọ̀pọ̀lọpọ̀ ilé-iṣẹ́, tí kò yọ edtech, fífi oúnjẹ ránṣẹ́, àwọn ìpolówó tí ó jọjú, àwùjọ tàbí ṣíṣe eré ìdárayá, sísanwó àti Fintech, àti àwùjọ tàbí ṣíṣe eré ìdárayá sílẹ̀, wọ́n ti jẹ ànfààní láti ara ìdókòwò Naspers.
Nínú oṣù kẹjọ ọdún 2019, Naspers ṣẹ̀tò ohun àfikún fún okòwò orí ẹ̀rọ ayélujára rẹ̀ tí ó jẹ́ ti òkè òkun láti pèsè Prosus NV, èyí tí ó jẹ́ Nasper ni ojúlówó ẹni tí ó ni í.
Nínú ọ̀rọ̀ sí àwọn tí wọ́n ní ìpín nílé iṣẹ́, àwọn ìgbìmọ̀ ilé-iṣẹ́ méjèèjì "fẹnu kò" lórí fífi iṣẹ́ sílẹ̀ Van Dijks.
"Àwọn ìgbìmọ̀ ti Prosus àti Naspers fẹ́ dúpẹ́ lọ́wọ́ Bob fún ìdarí rẹ̀ tí ó ju ọdún mẹ́wàá lọ, "èyí ni Koos Bekker, Alága ti Prosus, nínú ọ̀rọ̀ rẹ̀ sọ.
Ní bí àkókò yìí, àwọn okòwò tí ó tówọ̀n di dídá sílẹ̀ ní inú ìpolówó ráńpẹ́ tí ó máa ń wáyé nínú ìwé ìròyìn, tí a máa ń tò pẹ̀lú ìsọ̀rí wọn, fífi oúnjẹ ránṣẹ́, àti sísanwó nígbà tí a sì ń wọ àwọn iṣẹ́ mìíràn tí ó pọ̀.
A mọ rírì ipa Bob, a sì fẹ́pé yóò ṣe àṣeyọrí nínú iṣẹ́ ọjọ́ iwájú rẹ̀."
Van Dijk yóò tẹ̀síwájú láti máa ṣiṣẹ́ gẹ́gẹ́ bí ẹni tí ìgbìmọ̀ yóò máa gba ìtọ́nisọ́nà lọ́wọ́ rẹ̀ fún Prosus àti ti ilé-iṣẹ́ tí ó jẹ òbí rẹ̀, Naspers, títí dé òpin oṣù kẹsàn-án, ọdún 2024.
Nínú ìṣe adelé, Ervin Tu, ọ̀gá àgbà fún ìbánidókòwò, yóò gba ipò gẹ́gẹ́ bí i aláṣẹ àti olùdarí.
Tu kúrò ní Softbank lọ sí Naspers àti Prosus ní ọdún méjì sẹ́yìn.
Tẹ́lẹ̀, ó tún gba ipò ní Goldman Sachs Group, níbi tí ó ti yan iṣẹ́ síso ohun pọ̀ àti gbígba nǹkan láàyò.
Ní ìbámu pẹ̀lú ọ̀rọ̀ náà, Tu kó ipa tó làmìlaaka sí ìdarí tó lọ sàn-àn ti ilé-iṣẹ́ gẹ́gẹ́ bí i ọ̀gá àgbà fún ìbánidókòwò àti pé yóò mú ìtẹ̀síwájú bá ṣíṣe ohun tí ó mú ẹgbẹ́ náà lómi jù.
"Àwọn ìgbìmọ̀ ti Prosus àti Naspers fẹ́ dúpẹ́ lọ́wọ́ Bob fún ìdarí rẹ̀ lẹ́yìn tó ju ọdún mẹ́wàá lọ ", èyí ni alága Koos Bekker sọ.
"Ní bí i àkókò yìí, àwọn okòwò tí ó tówọ̀n di dídá sílẹ̀ ní inú ìpolówó ráńpẹ́ tí ó máa ń wáyé nínú ìwé ìròyìn, tí a máa ń tò pẹ̀lú ìsọ̀rí wọn, fífi oúnjẹ ránṣẹ́, àti sísanwó nígbà tí a sì ń wọ àwọn iṣẹ́ mìíràn tí ó pọ̀.
Àdéhùn ìbánidókòwò ń dènà àwọn awakọ̀ nílùú Èkó láti sì ní ọkọ tí wọ́n ti náwó lé lórí fún ọdún mẹ́rin
Lẹ́yìn ọ̀pọ̀lọpọ̀ ọdún láì ríṣẹ́ ṣe Ṣọlá Nelson pinnu láti di awakọ̀ nílùú Èkó.
Ṣùgbọ́n lẹ́yìn oṣù kan tí ó ti gba GAC SUV, ó pinnu láti dá ọkọ̀ náà padà.
Nígbà tí mo bi í pé kí ló dé ó ní pé, ó jẹ́ àṣìṣe ńlá gbáà tí òun ṣe.
Mo bá púpọ̀ nínú àwọn awakọ̀ LagosRide sọ̀rọ̀ tí ó rí lára wọn bákan náà.
Kókó ohun tí ó ń jẹ yọ nínú ọ̀rọ̀ gbogbo wọn ni "ìmúnilẹ́rú òde -òní "
Wọ́n lérò wí pé ẹrú ni àwọn lórí áàpù tí àwọn ènìyàn ń lò láti kàn sí àwọn ọlọ́kọ̀ tí wọ́n wà nítòsí wọn, èyí ló mú wọn máa fi gbogbo ìgbà kàn sí Gómìnà Ìpínlẹ̀ Èkó, Babájídé Sanwó -Olú láti gbà wọ́n sílẹ̀.
Gómìnà Sanwó -Olú ṣe ìfilọ́lẹ̀ LagosRide ní oṣù kẹta, ọdún 2021 láti lè mú ìtẹ̀síwájú dé bá ètò ìrìnnà àti láti pèsè ọ̀nà púpọ̀ láti wà fún àwọn olùgbé Èkó tí ń wọkọ̀.
Lásìkò ìfilọ́lẹ̀ náà, Sanwó -Olú wí pé LagosRide, "jẹ́ ohun ọ̀nà kan gbòógì fún ìdásí ètò ọrọ̀ ajé, èyí tí wọn yóò máa ṣàmójútó pẹ̀lú ìlànà bí wọ́n ṣe ń ṣe é káríayé ".
Síbẹ̀síbẹ̀, ọ̀pọ̀ àwọn awakọ̀ ló gbàgbọ́ pé àwọn alákòóso fún jíjẹ kí àwọn tí yóò wọ ọkọ̀ pé àwọn awakọ̀ nítòsí wọn pé ìṣe wọn jìnnà sí ti akọ́ṣẹ́mọṣẹ́.
LagosRide ń ṣiṣẹ́ yàtọ̀ sí ti àwọn mìíràn tí wọ́n ní àwọn ìkànnì wọ̀nyí bí i Bolt àti Uber.
Tí ẹ bá ń gbé ìlú Èkó, ó ṣe é ṣe kí ẹ ti rí ọkọ LagosRide bí i GAC SUVs àti Saloons.
Kì í ṣe bí i Bolt àti Uber, LagosRide a máa lo ìlànà kí ènìyàn yá nǹkan kí ó fi di tirẹ̀ níbi tí àwọn awakọ̀ á gba ọ̀kan nínú àwọn ọkọ̀ náà lẹ́yìn tí ó bá ti san ₦‎700, 000 ($933) gẹ́gẹ́ bí àsańlẹ̀.
Ìṣòro awọn awakọ̀ LagosRide pẹ̀lú ìkànnì náà jẹ́ yọ láti ara ìlànà yíyá kí ó tó jẹ́ ti wọn.
Owó àsańlẹ̀ tẹ́lẹ̀ jẹ́ ₦‎1.5 mílíọ̀nù ($2, 000), 20% ti ₦‎7.5 mílíọ̀nù ($10, 000) - iye ọkọ̀ náà -ṣùgbọ́n sí Tùmí Adéyẹmi, Aláṣẹ ti Zeno, tí ó ń pèsè ohun èlò ìmọ̀ ẹ̀rọ ti LagosRide, a ṣe àdínkù iye owó náà sí èédẹ́gbẹ̀rin náírà, lẹ́yìn ìgbà tí ọ̀pọ̀lọpọ̀ àwọn awakọ̀ tí ó nífẹ̀ẹ́ si i kò lágbára rẹ̀.
Pẹ̀lú bí ó ṣe jẹ́ ₦700, 000 gẹ́gẹ́ bí i owó àsańlẹ̀, owó náà sì tún pọ̀ ju agbára ọ̀pọ̀ lọ.
Èyí mú kí àwọn LagosRide ó gba ètò ìbánidókòwò.
ìbánidókòwò àìṣòdodo?
Bí i ọ̀pọ̀ awakọ̀, ètò ìbánidókòwò nìkan ni ọ̀nà tí Nelson fi lè gba ọkọ̀ nitori kò lágbára owó àsańlẹ̀.
Ètò ìbánidókòwò náà rọrùn.
Olùbánidówòkò á san ₦700, 000 àsańlẹ̀ fún awakọ̀ kan.
Awakọ̀ náà ṣiṣẹ́ pẹ̀lú ọkọ̀ náà, sán ₦9, 500 ($12.67) lójoojúmọ́, ra epo, ó sì pín ohunkóhun tí ó bá kù pẹ̀lú akẹgbẹ́ rẹ̀, pẹ̀lú awakọ̀ náà tí ó gba 60% tí akẹgbẹ́ rẹ̀ sì gba 40%.
Èyí tí ó ń kan ni lóminú nínú ètò náà, ni pé, lẹ́yìn ìgbà tí wọ́n bá ti san ₦‎9, 500 lójóojúmọ́ fún ọdún mẹ́rin (₦‎10, 368, 000[$14, 038]), awakọ̀ náà kò tí ì di ẹni tí ó ni ọkọ̀ náà.
Ọkọ̀ náà jẹ́ ti olùdókòwò tí ìdókò -owó rẹ̀ jẹ́ ẹgbẹ̀rún lọ́nà èédẹ́gbẹ̀rin náírà owó àsańlẹ̀.
"A ní ₦‎43, 970 ($59.54) gẹ́gẹ́ bí i iye àfojúsùn.
Nínú àfojúsùn yìí, a máa san ₦9, 500 fún ọkọ̀.
A ra dátà àti bẹntiróò, a máa ṣe àtúnṣe, a sì tún máa pín owó pẹ̀lú àwọn olùdókòwò.
Ìgbà mìíràn mo máa ń ní láti yáwó san àwọn owó náà.
Ìgbà náà ni mo wòye", kín ni èrè mi, "awakọ̀ tí kò fẹ̀ kí a mọ̀ orúkọ òun kérora.
Nelson wá à ní ipò kan náà, ó sì pinnu láti dá SUV tí a fún un padà.
Ó ti wà nínú oko gbèsè lórí iṣẹ́ tí ó yẹ kí ó máa fún un lóúnjẹ.
Ṣùgbọ́n oúnjẹ jíjẹ nìkan kọ́ ni ìrònú.
Púpọ̀ nínú àwọn awakọ̀ tí mo bá sọ̀rọ̀ ní ẹbí láti bọ́, lílépa àfojúsùn náà ó ṣòro.
Látàrí wí pé ìkannú náà jẹ́ èyí tí ó ṣẹ̀ṣẹ̀ bẹ̀rẹ̀ àwọn awakọ̀ kan sọ wí pé ó nira láti gba ìbéèrè.
Wíwọ̀n tí owó epo wọ́n náà kò ṣe ìrànwọ́.
Nelson gba GAC SUV tirẹ̀ ní oṣù karùn-ún, ọdún 2023.
Ní ọjọ́ as àkọ́kọ́, ó pa ₦15, 000 ($20.31)nítorí ó ṣẹ̀ṣẹ̀ ń kọ́ ọ.
Kí ó tó mọṣẹ́ dáadáa nípa wíwa ọkọ̀ nípa lílo áàpù tí àwọn ènìyàn yóò fi mọ awakọ̀ tí ó wà nítòsí wọn, owó bẹntiróò ti gòkè sí ₦500 ($0.68) ní ìparí oṣù.
"Ó dàbí ogun, ṣùgbọ́n mo ṣì ń tì í, mò ń sa ipá mi láti bá ìlépa mi, ṣùgbọ́n ohun gbogbo túnbọ̀ le si."
Àwọn àmì náà wà níbẹ̀.
"LagosRide bẹ̀rẹ̀ ètò náà nígbà tí ọ̀pọ̀ awakọ̀ kò lágbára láti san owó àsańlẹ̀ ", Adéyẹmi sọ pé, "a gba àwọn abánidókòwò àti awakọ̀ láàyè láti fẹnukò lórí ọ̀nà tí wọn yóò fi máa pín owó tí ó bá wọlé.
Ṣùgbọ́n kò dára tó.
"Àṣìṣe ńlá tí mo ṣe ni gbígba LagosRide nípasẹ̀ IOS, "Nelson kérora.
IOS Global Logistics Limited jẹ́ Irúfẹ́ ilé-iṣẹ́ tí wọ́n jẹ́ alárinà láàárín àwọn tí ó ni ọkọ̀ àti àwọn awakọ̀.
A tún máa so àwọn olùdókòwò LagosRide pọ̀ pẹ̀lú àwọn awakọ̀.
Awakọ̀ kan tí ó mọ olùdókòwò nípasẹ̀ IOS ni ó fi ẹ̀dà àdéhùn awakọ̀ IOS ránṣẹ́ sí mi.
Láti lè rí ọkọ̀ LagosRide nípasẹ̀ IOS, àwọn awakọ̀ tí ó nífẹ̀ẹ́ sí i á san owó tí kò ṣe é dápadà tí ó jẹ́ ₦‎10, 000 ($10.34) fún ìná lórí yíyan awakọ̀ àti ṣíṣe ayẹwo lórí irúfẹ́ ẹni tí ènìyàn náà jẹ́.
Awakọ̀ náà ní ẹ̀tọ́ sí 60% nínú gbogbo iye tí ó bá pa lójúmọ́(lẹ́yìn tí ó bá ti yọ àwọn owó pẹ́pẹ́ẹ̀pẹ́ tí ó ná kúrò ).
Nígbà tí ilé-iṣẹ́ náà ní ẹ̀tọ́ sí 40% iye owó ojúmọ́ tí a óò fún ẹni tí ó ni ọkọ̀ (lẹ́yìn tí a bá yọ owó pẹ́pẹ́ẹ̀pẹ́ tí a ná kúrò).
Àdéhùn náà tún sọ wí pé ọkọ̀ tí a fún awakọ̀ yóò jẹ́ ohun ìní ilé-iṣẹ́ (IOS )" tàbí ti ẹni tí ilé-iṣẹ́ náà ń sìn gẹ́gẹ́ bí i alábòójútó."
Ṣùgbọ́n kí ló dé tí àwọn awakọ̀ ń fọwọ́ sí irúfẹ́ àdéhùn tí ó sọ wí pé ọkọ̀ náà kò ní jẹ́ ti wọn lẹ́yìn tí wọ́n bá sanwó tán?
Ìfẹ́ láti fi ohun gbogbo tí wọ́n ní yí ipò wọn padà.!
Ìfẹ́ láti fi gbogbo nǹkan tí wọ́n ní yí ipò wọn padà tí àwọn abánidókòwò ń lò nílòkulò.
Síbẹ̀síbẹ̀, ìlòkulò yìí kò sí lára ètò tí ó mú kí LagosRide dá ètò ìbánidókòwò sílẹ̀.
Adéyẹmi ṣàlàyé pé LagosRide kàn ń jẹ ànfààní ètò tí ó jọ èyí tí ó wà láàárín awakọ̀ akọ́ṣẹ́mọṣẹ́ torí ẹ̀rọ ayélujára àti àwọn ẹgbẹ́ tí ó ní ọkọ̀ aládàníi ti Nàìjíríà (PEDPAN) àti IOS.
"Ẹgbẹ́ náà ti ń gbèrú fún àwọn ìbáṣepọ̀ abánidókòwò sí awakọ̀ tí ó wá látọ̀dọ àwọn Uber àti Bolt".
Èyí mú kí ìbàlẹ̀ ọkàn wà fún àwọn LagosRide pé ìbánidókòwò tí ó dára yóò wà láàárín olùdókòwò àti àwọn awakọ̀.
Adéyẹmi, Ssíbẹ̀síbẹ̀, gbà pé ètò ìbánidókòwò ti yọrí sí "àbájáde tí kò wuni".
Òtítọ́ tí ó panilẹ́rìn-ín: Aláṣẹ IOS, Idris Shónúgà, náà ni Ààrẹ ti PEDPAN.
Bí ó tilẹ̀ jẹ́ pé ìròyìn láti ICIR fihàn pé a yọ Shónúgà kúrò nípò Ààrẹ ní ọdún 2022, a damọ̀ gẹ́gẹ́ bí Ààrẹ ti PEDPAN àti aláṣẹ ti IOS nínú ìfọ̀rọ̀wánilẹ́nuwò CNBC ní oṣù keje, ọdún 2023.
LagosRide kò mọ̀ nípa ohun àṣírí nínú ètò tí ó wà láàárín olùdókòwò àti àwọn awakọ̀, ṣùgbọ́n Adéyẹmi sọ pé ìkànnì náà báyìí "ó ń ṣiṣẹ́ lẹ́yìn láti rí i dájú wí pé a ṣe àtúnṣe sí ohun èlò wa".
Àtúnṣe náà yóò fa ohun tí ó pè ní LagosRide oríṣìí 2 - ọ̀nà láti rí i dájú pé "àwọn tí ó ní àṣẹ ìdúró fúnni tí ó dára àti gbígba ẹ̀tọ́ tí ó tọ́ sí wọn ".
Ìdí tí àwọn awakọ̀ fi ń bínú sí LagosRide.
Nígbà tí àwọn awakọ̀ LagosRide gbàgbọ́ pé ó yẹ kí àwọn LagosRide dáàbò bo àwọn lọ́wọ́ ohun àìtọ́ látọ̀dọ awọn abánidókòwò.
"ìjẹgúdújẹrá ti gba gbogbo ibẹ̀ kan", awakọ̀ kan sọ bẹ́ẹ̀.
Púpọ̀ nínú àwọn awakọ̀ tí ó bá Techpoint Africa sọ̀rọ̀, sọ pé láti rí ọkọ̀ gbà tààrà láti ọ̀dọ̀ àwọn LagosRide ó le kódà tí ènìyàn bá ní ₦700, 000 owó àsańlẹ̀ rẹ̀ lọ́wọ́.
Wọ́n gbàgbọ́ pé àwọn olùdókòwò ní ore -ọ̀fẹ́ láti tètè gba ọkọ̀ nítorí wọ́n máa ń san tó mílíọ̀nù ₦1 ($1, 333); ₦300, 000 àfikún owó àwọn awakọ̀ kan á pè é ní owó ẹ̀yìn.
"Mo lọ sí LagosRide pẹ̀lú ₦‎700, 000, wọ́n sọ fún mi wí pé kò sí ọkọ̀ nílẹ̀, ṣùgbọ́n olùdókòwò tí mo mọ̀ gba ọkọ̀ láti ọ̀dọ̀ LagosRide pẹ̀lú mílíọ̀nù kan àti ọ̀kẹ́ mẹ́wàá náírà ($1, 624)".
A lọ bá olùdókòwò náà pẹ̀lú ìbéèrè, ṣùgbọ́n ó ṣé ohun tí awakọ̀ náà sọ, ó takú pé òun ò san owó tó ju ₦‎700, 000 lọ gẹ́gẹ́ bí i owó àsańlẹ̀.
Kí ló wá dé tí àwọn awakọ̀ kò rí ọkọ̀ gbà?
"Kò kì í ṣe pé ètò náà jẹ́ ọ̀nà àti ṣe àwọn olùdókòwò lóore.
Ó ni àwọn ohun tí nǹkan ti bá ṣiṣẹ́, "Adéyẹmi ṣàlàyé.
Lẹ́yìn ìfilọ́lẹ̀, ó kan PEDPAN láti yan àwọn ọmọ ẹgbẹ́ rẹ̀ gẹ́gẹ́ bí i awakọ̀.
Síbẹ̀síbẹ̀, ọ̀pọ̀ ni ó fi ìbínú hàn pé àwọn ò lágbára owó àsańlẹ̀ náà.
Ṣáájú ètò ìbánidókòwò náà, LagosRide ti bá ilé ìfowópamọ́ Polaris dókòwò láti pèsè owó fún àsańlẹ̀ èyí tí ó jẹ́ ₦1.5 mílíọ̀nù tẹ́lẹ̀.
Ohun tí gbogbo àwọn awakọ̀ ní láti ṣe ni kí wọ́n san 20% - ₦‎300, 000 ($406)- dógò fún àsańlẹ̀.
Ó yẹ kí wọ́n jẹ́ ẹni tí yóò jẹ ànfààní tààrà, wọ́n ti rìn kúrò tàbí wọn kò ní owó.
Àwọn tí wọ́n ní owó ti wá."
Ohun tí ó wà náà ni ọkọ̀ 1000 tí wọn kò sọ wí pé wọ́n ti san owó fún.
Ó wá ní pé ó dàbí wí pé kò sí ọkọ̀ kankan nílẹ̀ mọ́.
Ṣùgbọ́n ọ̀pọ̀ nínú àwọn awakọ̀ náà gbàgbọ́ pé àwọn ọkọ̀ náà sì wà.
Ọ̀kan nínú wọn fi fídíò ọ̀pọ̀ àwọn ọkọ̀ LagosRide hàn tí wọ́n páàkì sínú ọ̀kan nínú àwọn ilé-iṣẹ́ náà ní ibi tí a máa ń páàkì ọkọ̀ sí ní Èkó.
Láti dáhùn sí ìyẹn, Adéyẹmi ní pé àwọn ọkọ̀ náà lè jẹ́ èyí tí wọ́n gbà padà látàrí wí pé ẹni náà kò rówó san.
Ṣùgbọ́n nípa àwọn alájọṣepọ̀ tí wọ́n ń san owó díẹ̀ si láti mú kí àwọn àǹfààní àti rí ọkọ̀ gbà wọn pọ̀ si, Adeyemi tún sọ pé òun ló pilẹ̀ ní ojúṣe fún ìmọ̀-ẹ̀rọ LagosRide; Àwọn Ohun-Ìní Ìbílẹ̀ – Ilé-Iṣẹ́ Ìdókoòwò Ìjọba Ìpínlẹ̀ Èkó – ni àwọn iṣẹ́ àti ìpín-ọkọ̀-fúnni LagosRide kàn.
Iye owó já sí ojú ìmọ̀ rẹ̀, ìyẹn sì jẹ́ kókó-ọ̀rọ̀ tó ó dá kún àwọn ètò líle tí àwọn awakọ̀ ní pẹ̀lú èrò.
Bí i àwọn awakọ̀ Bolt àti Uber, àwọn awakọ̀ LagosRide fẹ́ iye tí ó nípa nínú owó ìwọkọ̀.
Nígbà tí àwọn LagosRide ti ṣe àtúnṣe sí Ìfowolẹ́rí, èyí kò sì tẹ́ àwọn awakọ̀ kan lọ́rùn.
Gẹ́gẹ́ bí i ọ̀rọ̀ tí ó tẹ àwọn awakọ̀ LagosRide lọ́wọ́, owó ìwọkọ̀ ní ibùsọ lọ láti ₦‎121.5 ($0.16) sí ₦‎137.41 ($0.19), bí i náírà méje ni owó náà fi ju ti Bolt.
Adéyẹmi sọ wí pé àwọn ohun tí ilé- iṣẹ́ tí ó ní àwọn áàpù tí ó ń so àwọn tí yóò wọ ọkọ̀ àti àwọn awakọ̀ papọ̀ yóò wà lórí áàpù tí yóò jẹ́ kí àwọn awakọ̀ kí ó gbé àwọn tí wọ́n jọ wà nínú ẹgbẹ́ bí i èrò lọ sí ibi iṣẹ́ àti lọ sí ilé, èyí tí yóò ṣe àdínkù owó níná lórí ohun bí i bíbàjẹ́ ọkọ̀, yóò sì ṣe àfikún owó tí àwọn awakọ̀ yóò rí.
Ṣùgbọ́n púpọ̀ àwọn awakọ̀ kò wá láti pa mọ́ owó wọn, wọ́n fẹ́ di ẹni tí ó ni ọkọ̀ tí wọ́n ti náwó lé lórí fún bí i ọdún mẹ́rin.
**Iye tí dọ́là jẹ́ láti iye tí à ń yí i padà sí láti 11 Oṣù Kẹsàn-án, ọdún 2023.
Pẹ̀lú àtìlẹyìn Gates Foundation, i3 kéde ẹgbẹ́ kejì fún ìpèsè àwọn ìlera.
Wella Health, Famasi, àti Health track wà lára ilé-iṣẹ́ àṣẹ̀ṣẹ̀bẹ̀rẹ̀ 29 tí yóò gba ẹ̀bùn owó $50, 000 látàrí àgbékalẹ̀ àkójọpọ̀ àwọn orílẹ̀-èdè Áfíríkà tí wọ́n ní àfojúsùn lórí ẹ̀ka àsopọ̀ ìpèsè nǹkan ìlera.
Ní báyìí, ní ọdún kejì rẹ̀, Bill àti Melinda Gates ló ń ṣe agbátẹrù ètò náà pẹ̀lú ìránlọ́wọ́ Cencora (tí wọ́n mọ̀ sí AmerisourceBergen tẹ́lẹ̀), Merck Sharpe & Dohme (MSD), Microsoft, àti Chemonics.
Ní àfikún sí ẹ̀bùn owó náà, àwọn ilé-iṣẹ́ àṣẹ̀ṣẹ̀bẹ̀rẹ̀ tí wọ́n yàn yóò gbà àtìlẹyìn àgbékalẹ̀ owó ìṣòwò láti ọ̀dọ̀ CcHUB, Villgro tí Áfíríkà, àgbékalẹ̀ IMPACT àti ọgbà ìkọ́ni àṣẹ̀ṣẹ̀bẹ̀rẹ̀ tí ìmọ̀ ẹ̀rọ Áfíríkà.
Wọ́n tún ṣojú orílẹ̀-èdè Áfíríkà 21, nígbà tí 38% lára àwọn ilé-iṣẹ́ àṣẹ̀ṣẹ̀bẹ̀rẹ̀ wọn ní obìnrin gẹ́gẹ́ bí olórí.
"Bí àwọn orílẹ̀-èdè àti ilé-iṣẹ́ ètò ìlera ṣe ń ṣiṣẹ́ láti mú gbígbòrò dé bá àwọn ọjà wọn, dojúkọ ìdí pàtàkì láti lo ìyànjú káàkiri ẹ̀ka ìjọba àti taládàníi láti mú ìyípadà bá èsì ìlera àti ró ètò ìlera ìbílẹ̀ lágbára,.
Àwọn ètò bí i i3 ń ràn wá lọ́wọ́ láti ní òye, àtìlẹyìn àti ìlọ́wọ́sí pẹ̀lú ojútùú tó níí ṣe pẹ̀lú ìmọ̀ ẹ̀rọ tó ń dìde káàkiri ilẹ̀ Áfíríkà, ní ìfọwọ́sowọ́pọ̀ pẹ̀lú àwọn alábàṣiṣẹ́ " Kieran Daly, , olùdarí àwọn ilé-iṣẹ́ tó níí ṣe pẹ̀lú ìlera káàkiri àgbáyé àti owó nínà ní àgbékalẹ̀ Bill àti Melinda Gates sọ nínú ọ̀rọ̀ wọn sí Techpoint ti ilẹ̀ Áfíríkà.
Àwọn ilé-iṣẹ́ àṣẹ̀ṣẹ̀bẹ̀rẹ̀ tó níí ṣe pẹ̀lú ẹ̀ka ìpèsè ohùn ìlera ní ilẹ̀ Áfíríkà ti dínkù pẹ̀lú 81% nínú ìjábọ̀ láàrin 2021 àti 2022
Fún ìpín àkọ́kọ́, àwọn ilé-iṣẹ́ àṣẹ̀ṣẹ̀bẹ̀rẹ̀ 31 ti rí àtìlẹyìn gbà láti ní àwọn ohun èlò 24000 káàkiri orílẹ̀-èdè Áfíríkà mẹ́rin dín lọ́gbọ̀n.
Láti ara àwọn àkókò ìbáramu olùfowóṣòwò, bí i ìdá ogójì ló ṣe agbátẹrù ìtẹ̀lé owó ìrànwọ́ tó tó $5.4m.
Ìtẹnumọ́ pàtàkì wà láti pèsè pẹ̀lú i3, àti Muyi Àìná, Principal, Solina Health, jẹ́ kí ó di mímọ̀ pé nǹkan tí wọ́n mọ̀ọ́mọ̀ ṣe ni.
Ó rọrùn láti wọ̀n ọ́n pẹ̀lú ìpèsè ilé-iṣẹ́ ohun tí ẹ ti rí gbámú.
Lórí àwọn ọgbọ́n tí a ti kọ́, á ó gbòòrò kọjá ìta ti(èyí )ọ̀nà ìpèsè ".
Nígbà tí a sì wà ní ọdún kejì, Àìná ṣàlàyé pé ẹgbẹ́ àkọ́kọ́ fún àbá i3 wí pé ààyè tí ó nípa sí sílẹ̀ ní ẹ̀ka ètò ìlera.
"ìyàlẹ́nu kan sí mi ni pé ètò kan wà tí ó dára, ètò tí ó ní àwọn tí ó pilẹ̀ nǹkan gidi ní ààyò yìí oríṣìíríṣìí ìpele.
Nítorí náà, bí kì í bá ṣe ọ̀pọ̀ ènìyàn tó ń gbìyànjú láti ṣe nǹkan tuntun, nǹkan mìíràn ló ń dí wọn lọ́wọ́ láti dé ipele tí wọ́n lè dé "ó sọ.
Ṣùgbọ́n tí àwọn ètò tí ó nípa bá ń lọ ní ẹ̀ka, Àìná sọ pé ẹgbẹ́ àkọ́kọ́ yóò ṣàfihàn agbára ètò àmójútó tí kò tó nínú àwọn olùdásílẹ̀.
Síwájú sí i, ọ̀pọ̀ àwọn ilé-iṣẹ́ tí wọ́n béèrè fún un kò tí ì ṣetán ìdókòwò láti ìta.
Nígbà tí àfojúsùn ti wà lórí pípèsè fún ilé-iṣẹ́, ó sọ ọ́ di mímọ̀ pé i3 yóò fẹ́ rí oríṣìíríṣìí nǹkan púpọ̀ nínú àwòṣe okòwò tí àwọn ilé-iṣẹ́ ń béèrè fún.
i3 kì í ṣe òhun nìkan ni Gates Foundation ṣe àtìlẹyìn ètò tí ó ń wá ẹ̀ka ètò ìlera ní Áfíríkà.
Ní oṣù kẹjọ, àwọn olùwádìí 29 ní Áfíríkà ní a yàn láti kọ́ àwọn áàpù àtọwọ́dá tí ó ní òye fún ìyànjú ètò ìlera ní gbogbo ilẹ̀ àgbáyé.
Irú ètò náà tí mú ọ̀pọ̀lọpọ̀ ìtàkùrọ̀sọ tí ó níṣe pẹ̀lú ìṣe Gates Foundation ní Áfíríkà, ṣùgbọ́n ohun tí ó kan Àìná gbọ̀ngbọ̀n ni ìyànjú èyí tí ó gbárùkù ti ìbí.
"Mi ò lè ran ohun tí èrò àwọn ènìyàn bàjẹ́ tàbí iyè méjì tí àwọn ènìyàn tàbí ẹgbẹ́ kan ní.
Mo lérò pé i3 jẹ́ ètò tí ó dára, àti fún Bill àti Melinda Gates Foundation láti dókòwò nínú ohun tí ó dára.
Fún ọ̀pọ̀lọpọ̀ ètò ti ètò náà tí mo mọ̀, wọ́n ń ran àwọn ènìyàn lọ́wọ́, wọ́n sì ń dí àlàfo èyí tí àwa kò dí fúnra wa.
"Tí àwọ̀n ìyókù bá máa dìde láti náwó fún un, kí ló dé?
Nítorí náà mi ò rò pé ohun tí ẹni tí yóò fowó sílẹ̀ yóò béèrè ni, ẹni yòówù kí ó jẹ́, ó gbọdọ̀ lè ṣe nǹkan, ṣùgbọ́n jẹ́ kí àwọn ìyókù dìde láti ṣe nǹkan.
O ò lè máa ṣe nǹkan, kí ẹnìkan dìde láti ṣe é, kí ó wá máa fẹnu tẹ́nbẹ́lú láì nídìí."
Cloudfare bá CloudHop dókòwò láti mú ìyípadà bá ààbò orí ẹ̀rọ ayélujára ní Áfíríkà
Ní ọjọ́ àbámẹ́ta tí ó kọjá, ìgbìmọ̀ tí ó ń ṣe àmójútó ìdánimọ̀ ní orílẹ̀-èdè yìí (NIMC)ṣe ìfilọ́lẹ̀ ètò fún ara ẹni fún àwọn ọmọ Nàìjíríà tí ó fi orúkọ sílẹ̀ fún gbígba nọ́ńbà ìdánimọ̀ fún orílẹ̀-èdè wọn tí wọ́n lo ẹ̀rọ alágbèéká.Kí ló dé?
Abísóyè Coker-Òdúṣọ̀tẹ̀, ẹni tí ó jẹ́ adele fún olùdarí gbogbo àti aláṣẹ ti NIMC, sọ pé, "á ń làkàkà láti mú ètò ìforúkọ sílẹ̀ náà di ṣíṣe ní kánkán.
Ọ̀pọ̀ àwọn ọmọ Nàìjíríà lásán ti ṣàfihàn ìbínú wọn pẹ̀lú ètò ìforúkọ sílẹ̀ to ń lọ lọ́wọ́lọ́wọ́, nípa sísọ àkókò tí ó ń fàágùn, àti èsì lẹ́yìn tí ènìyàn parí ètò náà tí ó ń pẹ́."
Ní ọdún 2022, NIMC fún àwon ọmọ Nàìjíríà 22, 492, 748 ní nọ́ńbà ìdánimọ̀ orílẹ̀-èdè, 16.85% ni ó fi dínkù sí 27, 052, 148 tí wọ́n ṣe ní ọdún 2021.
Ohun tí mo ní fun yín nìyí lónìí:
Cloudfare dókòwò pẹ̀lú CloudHop láti mú ìyípadà bá ìdáàbò orí ẹ̀rọ ayélujára ní Áfíríkà.
Àwọn ètò lórí ọmọ orílẹ̀-èdè lórí ẹ̀rọ ayélujára ju ìlépa 5k lọ.
Cloudfare dókòwò pẹ̀lú CloudHop láti mú ìyípadà bá ìdáàbò orí ẹ̀rọ ayélujára ní Áfíríkà
Cloudfare, ilé-iṣẹ́ tí ó ń mójútó ètò orí ẹ̀rọ ayélujára tí ọmọ ilẹ̀ Amẹ́ríkà, dókòwò pẹ̀lú CloudHop, ilé-iṣẹ́ ti ọmọ ilẹ̀ Kẹ́ńyà, láti pín ìyànjú ìmọ̀ ẹ̀rọ.
Ó ṣètò láti mú ìyípadà bá ààbò orí ẹ̀rọ ayélujára nípa lílo àwọn ìlànà tí ó dángájía láti dáàbò bo ohun èlò ayélujára àti ohun àwọn ènìyàn tí ó ń lò ó káàkiri Áfíríkà.
Nígbà tí Cloudfare ń pèsè ìṣe orí ẹ̀rọ ayélujára àti ìyànjú sí ààbò fún mílíọ̀nù ohun ẹ̀rọ ayélujára làgbáyé, CloudHop yá ni ní ìmọ̀ ẹ̀rọ ayélujára, àti mímójútó ìyànjú dátà ní Áfíríkà.
Ìfikùnlukùn náà yóò mú CloudHop lè pèsè eto Cloudfare fún àwọn oníbàárà rẹ̀.
Ọ̀kan lára àwọn ètò náà ni Cloudflare CDN, tí ó jẹ́ àkóónú nẹ́tíwọ̀kì tí ó ń jíṣẹ́ tí ó ń mú kí ìgbà kúrú fún ẹ̀rọ ayélujára láti mú kí ohun tí ènìyàn fẹ́ ṣe súnmọ lórí ẹ̀rọ ayélujára.
Ní àfikún, yóò pèsè Cloudflare SSL, ohun tí ó máa mú kí ẹni tí ń lò ó rí àbò tí ó máa ń dènà ìbéèrè ohun tí kò dára.
Kí ló dé tí ó fi pọn dandan?
Nígbà tí a ti mọ̀ pé àgbáyé ti ń lo ìmọ̀ ẹ̀rọ fún gbogbo ètò àti okòwò, èyí ló mú kí ìdí fún àbò lórí ẹ̀rọ ayélujára tí ó ṣiṣẹ́ dáadáa gbọdọ̀ wà.
Ìkọlù orí ẹ̀rọ ayélujára kan ìṣe ilé-iṣẹ́ kan àti ohun tí a mọ̀ wọ́n mọ́ nípa ṣíṣẹ́ lórí ohun èlò ayélujára àti àwọn tí ń lo dátà.
Èyí ń mú ìfọkàntàn àti ìyànjú tí ó ṣiṣẹ́ dáadáa wà láti dáàbò bo ẹ̀rọ ayélujára lọ́wọ́ àwọn tí ń ṣe ìkọlù àti àwọn ìwà ibi tí ó ṣe kókó.
Ètò lórí ìkànnì ayélujára ọmọ orílẹ̀-èdè ti ju ìlépa 5k lọ.
Iye nọ́ńbà ètò ti àwọn ọmọ orílẹ̀-èdè Kẹ́ńyà lórí ẹ̀rọ ayélujára ti ju 7, 453 èyí tí ó ju ìlépa ti tẹ́lẹ̀ tí ó jẹ́ ẹgbẹ̀rún márùn-ún.
Ìròyìn yìí dé ní ọ̀sẹ̀ díẹ̀ sẹ́yìn lẹ́yìn tí àwọn ẹgbẹ́ ọmọ Sùdánìì tí ó ń ṣe ìkọlù -ọmọ Sùdánìì tí kò sọ orúkọ -kọlu ìkànnì ayélujára ọmọ Sùdánìì, tí wọ́n sì da iṣẹ́ ibẹ̀ rú.
A fi lọ́lẹ̀ ní ọdún 2014, Ìkànnì orí ẹ̀rọ ayélujára jẹ́ ti ara ẹni tí ó máa ń fún ọmọ orílẹ̀-èdè Kẹ́ńyà lórí ẹ̀rọ ayélujára láti ní ààyè sí púpọ̀ àwọn ètò ìjọba bí i ṣíṣe ètò káàdì ìrìnàjò, ṣiṣẹ́ àtúnṣe sí ìwé, ìforúkọ okòwò sílẹ̀, àti wíwá ilẹ̀.
Ìkànnì náà wá à láti mú u rọrùn fún àwọn ọmọ ìlú láti bá ìjọba sọ̀rọ̀ lórí pípèsè ọ̀nà kan láti sọ̀rọ̀.
Àwọn tí ó ń lò ó gbọdọ̀ kọ́kọ́ sí àkáǹtì nípa lílo é-maìlì tàbí nọ́ńbà ID wọn lórí ìkànnì.
Lẹ́yìn èyí, ẹni tí ó ń lò ó lè wọlé sí lílo rẹ̀ fún ohun tí wọ́n fẹ̀.
Eliud Owalo, ẹni tí ó jẹ́ akọ̀wé fún ìmọ̀ ẹ̀rọ kòḿpútà, ṣe ìròyìn pé àfikún 6, 817 ètò ti lọ lábẹ́ apá kan orí ẹ̀rọ ayélujára.
Ilé iṣẹ́ aláṣẹ fún ìfigagbága tí orílẹ̀-èdè Kẹ́ńyà àti ti aláṣẹ ọkọ̀ ojú omi ti Kẹ́ńyà, tí ó lọ láti oṣù kejì sí oṣù kẹta ọdún 2023, ní ṣíṣẹ̀-n-tẹ̀lé, wà lára àwọn ilé-iṣẹ́ tí ó ṣẹ̀ṣẹ̀ wà ń ṣètò lórí ìkànnì náà.
Gẹ́gẹ́ bí ìrètí, àwọn ilé- iṣẹ́ ìyókù láì yọ ilé-iṣẹ́ tó ń bójútó àyíká (NEMA), ilé-iṣẹ́ ìkàwé-yáwèékà ti orílẹ̀- èdè Kẹ́ńyà (KNLS), ilé-iṣẹ́ ọkọ̀ òfúúrufú ti Kẹ́ńyà (KAA), ilé-iṣẹ́ ìbánisọ̀rọ̀ ti Kẹ́ńyà (CA), àwọn adájọ́, ẹgbẹ́ ètò olùkọ́ (TSC)yóò mú ètò wọn di àdáṣe.
Ẹlẹ́gbẹ̀ẹ́: Kẹ́ńyà ṣàfihàn Íńtánẹ́ẹ̀tì ti gbogbo ènìyàn lè lò lọ́fẹ̀ẹ́ láti ran àwọn ọmọ ìlú lọ́wọ́ láti lè wọ ìkànnì orí ẹ̀rọ ayélujára.
Owalo sọ pé bí ó tilẹ̀ jẹ́ pé ìkànnì 461 ni wọ́ ti fi lọ́lẹ̀, àwọn àfojúsùn láti mú ṣe fún ọjọ́ pípẹ́ ni láti mú ibùdó 25, 000 jẹ yọ ní Kẹ́ńyà.
Ní ọ̀sẹ̀ tí ó kọjá lórí Techpoint Africa
CBS gba ohun mìíràn fún èlé owó lọ́wọ́ ẹni tí ó ya owó, Flutterwave, dáhùn sí ìṣòro FX ti Nàìjíríà
Olúmìídé "D.O Olúsànyà jẹ́ kí a mọ èrò tirẹ̀ lórí ìpapòdà KloudCommerce, bí ó ti wo láti lépa ìgbésẹ̀ òfin
Ẹni tí ó jẹ́ òṣìṣẹ́ Amazon tẹ́lẹ̀rí ni ó dá a sílẹ̀, Powerfull fẹ́ ran àwọn tí ó ń ṣòwò ohun èlò tí ó ń múná wọlé láti ara oòrùn ṣe àdínkù ewu
Nínú ètò Moniepoint, ètò tí kì í ṣe orí ẹ̀rọ ayélujára fún títa ọjà nílé ìfowópamọ́ àti ètò ìsúná ní orílẹ̀-èdè Nàìjíríà
Ní báyìí ọmọ ọdún 25 tí í ṣe olùdásílẹ̀ wá 11.6 mílíọ̀nù dọlà fún ìbẹ̀rẹ̀ fintech rẹ̀
WhoGoHost gba SendChamp láti mú kí àwọn iyì oníbàárà rẹ̀ pọ̀
Lẹ́yìn tí ó gba orúkọ àkọ́kọ́ láti ilé ìfowópamọ́ gbogbogbòò ti Kẹ́ńyà, Flutterwave ṣètò láti fi àádọ́ta mílíọ̀nù dọlà dókòwò pẹ̀lú Kẹ́ńyà
Mecho Autotech wá 2.4 mílíọ̀nù dọlà láti ètò ṣáájú A láti mú títa pipin ara ẹ̀yà mọ́tò ó gbèrú sí i
ilé-iṣẹ́ Ugandan agritech, Emata, ṣètò fẹ owó yíyá fún iṣẹ́ àgbẹ̀ lójú pẹ̀lú 2.4 mílíọ̀nù dọlà
Ìfẹnukò ìbánidókòwò ń dènà àwọn awakọ̀ LagosRide láti ní ọkọ̀ tí wọ́n ti náwó lé lórí fún ọdún mẹ́rin
ilé-iṣẹ́ mẹ́rin tí àwọn ọmọ Áfíríkà dá sílẹ̀ ní ọdún 2023 Gúúgù fún ìmúyára iṣẹ́: ètò ti àwọn olùdásílẹ̀ Black
Ohun tí mo ń kà àti wò
Àwọn tí wọ́n ń tọ́jú ọmọ kékeré lóòjó ní ìlú New York ni a fi èsùn ìpànìyàn lílo oògùn tí ó pọ̀jù tí ó fa ikú fọ́mọ
Ṣé o lè jẹ́ ẹni ọkùnrin tí ń bá ọkùnrin sùn, kí o sì jẹ́ Mùsùlùmí?
(ohun tí ó gùn )àríyànjiyàn ọ̀rọ̀ tí ó wuni(UK).
Ìkórira lòdì sí obìnrin: orísun kí ọkùnrin kórira obìnrin
35 PayJustNow ṣe ìfilọ́lẹ̀ mú kí o sanwó
Lásìkò àìsàn mi, mo rí i wí pé ó ṣe kókó fún mi láti máa wo ohun tí mò ń jẹ.
Ara mi ń kọ́ àwọn oúnjẹ kan, tí ó ya ẹni tí kò mọ oúnjẹ ṣé è tàbí mọ díẹ̀ ṣùgbọ́n tí ó ní ìfẹ́ tí ó lágbára láti kọ́ ọ.
(Rárá, ẹ máa fi ojú yẹn wò mí.Mi ò bàjẹ́ tó ìyẹn;mo lè gbìyànjú.)
Tẹ́lẹ̀, Dókítà fún mi ní àwọn oúnjẹ tí mo gbọdọ̀ yàgò fún, èyí tí ó mú mi máa wòye ohun tó kú fún mi láti jẹ.
Lọ́nàkọnà, mo ti wá mọ̀ òtítọ́ pé mo níláti fọkàn sí àwọn ohun tí mò ń fún ara ati ọkàn mi jẹ.
Ó yẹ kí ìwọ náà ṣe é, bákan náà.
Ìyẹn báyẹn, ó dá mi lójú pé ẹ̀ ń gbádùn àwọn ìwé ìròyìn tó ń wá látọ̀dọ Bólú àti Ogheneruemu.
Ẹ kí wọn nítorí àwọn ni wọ́n dára jù.
Ó dára, ẹ fi ọ̀kan ránṣẹ́ sí Chimgozirim, bákan náà.
Ó ń ṣiṣẹ́ lẹ́yìn ìtàgé.
Tí ẹ kò bá ní ètò fún òpin ọ̀sẹ̀, bóyá kí ẹ sinmi, kí ẹ sì darapọ̀ mọ́ Nífẹ̀míi àti Bọ́lájí Shọ̀tẹ̀, Ọ̀gá tí ń gbani ní Ìmọ̀ràn fún ohun tí ènìyàn nílò, lọ́la, àbámẹ́ta, ọjọ́ kẹrìndínlógún oṣù kẹsàn-án, ọdún 2023, ní aago márùn-ún ìrọ̀lẹ́.Aago ti ilẹ̀ Áfíríkà lórí Zóómù.
Wọn yóò máa wo inú ìṣe tí ó ní ètò láti lè tọ́jú ibi iṣẹ́ tí ó wà lááfàfíà ní èyí tí a ṣètò rẹ̀ fún Áfíríkà.
Láti wà níbẹ̀, ẹ fi orúkọ sílẹ̀ níbí.
Ohun tí mo ní lónìí fun yín ni:
Flutterwave ti ṣètò láti fi àádọ́ta mílíọ̀nù dọlà dókòwò ní Áfíríkà
PayJustNow ṣe ìfilọ́lẹ̀ mú kí o sanwó
Liquid ṣe ìfilọ́lẹ̀ ọ̀nà méjì nílẹ̀
Flutterwave ṣètò láti fi àádọ́ta mílíọ̀nù dókòwò ní Kẹ́ńyà
Ní ọjọ́ méjì tí ó kọjá, nínú ìfọ̀rọ̀wánilẹ́nuwò lórí afẹ́fẹ́ ní Nairobi, Olúgbénga Agboolá, aláṣẹ Flutterwave àti akẹgbẹ́ olùdásílẹ̀, jẹ́ kí a mọ ètò ilé-iṣẹ́ láti dókòwò àádọ́ta mílíọ̀nù dọlà ní Kẹ́ńyà.
Rántí, ní oṣù kẹrin ọdún 2023, Flutterwave ṣe ìkéde ètò láti dá ilé-iṣẹ́ ní ìlà Òòrùn Áfíríkà ní Kẹ́ńyà.
Bí Agboolá ti ń sọ̀rọ̀ èrò ilé-iṣẹ́ láti sí ilé-iṣẹ́ ní Kẹ́ńyà, ó tún sọ wí pé Flutterwave máa gbòòrò ètò amáyédẹrùn, á sì gba àwọn ènìyàn ṣiṣẹ́ níbẹ̀.
Ní ọ̀nà tí ó kún fún ohun ìyanu, Fintech ní àwọn òṣìṣẹ́ 27 ní Kẹ́ńyà.
ilé-iṣẹ́ Fintech bẹ̀rẹ̀ ti bẹ̀rẹ̀ fún sísanwó fún pípèsè ètò láti gba àṣẹ àti owó ẹ̀bùn ìwé àṣẹ láti jẹ́ kí fífi owó ránṣẹ́ di torí ẹ̀rọ ayélujára, fífi owó pamọ́, àti gbígba owó jáde.
Èrèdí èyí, Flutterwave yóò dókòwò ní orílẹ̀-èdè tí ó ti gba ìwé àṣẹ.
Ìròyìn yí wá lẹ́yìn tí ilé-iṣẹ́ ti gba orúkọ tí ó gba ìyọ̀ǹdà ní ilé ìfowópamọ́ ti orílẹ̀-èdè Kẹ́ńyà (CBK).
Ẹ̀gbẹ́lẹ́gbẹ̀ẹ́: Ní 4 Oṣù Kẹsàn-án, ọdún 2023, Flutterwave ṣe ìfilọ́lẹ̀ gbígba ohun mìíràn fún ohun kan, pẹ̀lú ìfẹ̀yìntì ilé ìfowópamọ́ orílẹ̀-èdè Nàìjíríà (CBN), gẹ́gẹ́ bi ìkànnì orí ẹ̀rọ ayélujára fún àwọn ọmọ Nàìjíríà láti rí owó òkèèrè ní owó yíyí padà tí ó ní ìfigagbága.
PayJustNow ṣe ìfilọ́lẹ̀ mú kí o sì sanwó
Pick n pay ẹni tí ó jẹ́ ọmọ orílẹ̀-èdè South Africa tí ó ń ta ọjà ní díẹ̀ díẹ̀, ṣe àfihàn PayJustNow, ohun tí ó jẹ́ ra nǹkan báyìí, sanwó bó bá yá, ní ibi ọjà tí ó lágbára.
PayJustNow, àwọn oníbàárà lè ra ohun èlò tí ń lo iná, ẹ̀rọ alágbèéká, ohun èlò ilé, aṣọ, àti owó tí ó pọ̀ lórí ohun tí kì í ṣe oúnjẹ ní àwìn pẹ̀lú ààyè láti dá owó náà sí méjì sí ọ̀nà mẹ́ta tí ó rọrùn fún àsańlẹ̀.
Àwọn oníbàárà á san 34% owó tí ó yẹ kí wọ́n kọ́kọ́ san, àti méjì yòókù, ní ìkọ̀kan fún 33%, yóò tán ní déètì kan náà tí ó jẹ́ ọjọ́ àyẹ̀wò owó wọn tí ó ń bọ̀.
Pick n pay sọ pé ètò náà jẹ́ ọ̀fẹ́, kò sì ní èlé
Nígbà tí ètò náà jẹ́ pé ó wà lórí ẹ̀rọ ayélujára, PayJustNow yóò ṣe é lò fún ọjà tí ó ní àmì ilé-iṣẹ́ rẹ̀ lára.
Àwọn oníbàárà yóò ya àwòrán tí ó wà lára ọjà náà nípa lílo áàpù PayJustNow.
Ètò ìforúkọ sílẹ̀ náà kò gbà to ìṣẹ́jú 10 láti parí, àwọn oníbàárà tí ó kúnjú òṣùwọ̀n yóò gba nọ́ńbà kan èyí tí áàpù PayJustNow ṣe tí yóò mú wọn ra ohun ní mú kí o sanwó láàárín ìṣẹ́jú márùndìnlógún.
Kí ló túnkù, ilé-iṣẹ́ náà tún ń sọ pé ohun yóò sún ètò náà sí ẹ̀ka aṣọ.
Liquid ṣe ìfilọ́lẹ̀ ọ̀nà méjì tí ó jẹ́ ti ilẹ̀
Liquid Intelligent Technologies (Liquid )ti ṣe ìfilọ́lẹ̀ ọ̀nà méjì ti ilẹ̀ tí ó so Kẹ́ńyà mọ́ Etiópíà àti Zambia mọ́ Màláwì.
Ọ̀nà àkọ́kọ́ jẹ́ ibùsọ 1000 tí ó ní àsopọ̀ láàárín Ètópíà àti Kẹ́ńyà, ìkejì sì jẹ́ 711km nẹ́tíwọ̀kì tí ó jẹ́ àtìlẹyìn fún ọ̀nà láàárín Zambia àti Màláwì.
Láìròtì, ìsopọ̀ tí ó wà láàárín Kẹ́ńyà àti Ètópíà yóò ṣe ìgbéláruge ìfọwọ́sowópọ̀ okòwò tí ó dára láàárín orílẹ̀-èdè méjèèjì.
Yàtọ̀ sí, okòwò àwọn ará Ètópíà ti rí ààyè sí ibi dátà àwọn Nairobi.
Liquid, ilé-iṣẹ́ tí ó wà nídìí pípèsè iná ní Kẹ́ńyà (KETRACO), ati iná Ètópíà (EEP)dókòwò pẹ̀lú Kẹ́ńyà àti Ètópíà láti parí ibi tí a fi ń fi iná ránṣẹ́.
Ọ̀nà àsopọ̀ tuntun tí ó ní agbára ìṣẹ́jú àáyá mẹ́rin tẹ́rábítìì, ṣe ìparí ọ̀nà ti ilẹ̀ tó ti wà, tí ó mú kí dátà súnkẹ́rẹ́ fàkẹ̀rẹ̀ ọkọ̀ lọ́nà náà peléke si.
Ọ̀nà Zambia sí Malawi so orílẹ̀-èdè méjì náà pọ̀ mọ́ àkóónú àti ibi dátà orílẹ̀-èdè South Africa.
Ẹ̀gbẹ́lẹ́gbẹ̀ẹ́: Ní oṣù kẹrin, ọdún 2023 Liquid jẹ́ kí ètò fífi ọwọ́ sí ìwé òye pẹ̀lú ìjọba Zambia láti kọ́ ibùdó dátà síbẹ̀ di mímọ̀.
Tó bá jẹ́ kí ẹ pàdánù ẹ
WhoGoHost gba SendChamp láti mú kí iyì àwọn oníbàárà rẹ̀ gbòòrò si.
Mecho Autotech wá 2.4 mílíọ̀nù dọlà láti mú ètò A gbòòrò sínú títa ọjà ní iye tí ilé-iṣẹ́ àwọn nǹkan ara ọkọ̀ ní pípín
ilé-iṣẹ́ ìmọ̀ ẹ̀rọ tí ó jẹ́ iṣẹ́ àgbẹ̀ ti orílẹ̀-èdè Uganda, Emata, ṣètò láti mú ètò ẹ̀yáwó fún iṣẹ́ àgbẹ̀ gbòòrò nípa dídá ọrẹ 2.4 mílíọ̀nù
Ìfẹnukò ìbánidókòwò ń dènà àwọn awakọ̀ LagosRide láti ní ọkọ̀ tí wọ́n ti náwó lé lórí fún ọdún mẹ́rin
Àwọn ilé-iṣẹ́ mẹ́rin tí àwọn ọmọ ilẹ̀ Adúláwò dá sílẹ̀ ní ọdún 2023 Gúúgù fún ìmúyára ilé-iṣẹ́: ètò olùdásílẹ̀ Black
Ohun tí mò ń kà àti wò
Ọ̀nà láti ran àwọn ọmọ rẹ lọ́wọ́ láti mọ ara wọn
àríyànjiyàn tí ó dára jù lọ lòdì sí ìrònú ẹ̀sìn
Ẹ̀yà mi jẹ́ èyí tí a yípadà níkọ́kọ̀ nígbà tí mo wà ní ìkòkò, mi ò sì mọ̀ fún ọdún 22.
$120 ní ọdọọdún, Fleri fún àwọn ọmọ ilẹ̀ Adúláwò tí ó wá ń gbé ní ọ̀nà mìíràn láti lè fi owó ránṣẹ́ sílé láti fi di owó ètò ìlera
Ó dára láti rò pé ọ̀pọ̀ èrò okòwò wá láti ìrírí àwọn òntajà àbí àwọn ènìyàn tí wọ́n mọ̀.
Bí àpẹẹrẹ, ikú ẹni tí ènìyàn nífẹ̀ẹ́ ló mú Healthtracka wá, ilé iṣẹ́ ètò ìlera ti ọmọ Nàìjíríà.
Akẹgbẹ́ ẹni tí ó dá àti alábòójútó Chekker, ilé-iṣẹ́ ètò ìlera mìíràn tí ọmọ Nàìjíríà, náà gba èrò fún okòwò lẹ́yìn tí ìyá rẹ̀ ti dúró pípé fún èsì àyẹ̀wò ti ilé ìwòsàn.
Láti túnbọ̀ ṣàlàyé kókó ọ̀rọ̀ mi, Sam Baddoo, alábòójútó ti ilé-iṣẹ́ ètò ìlera orí ẹ̀rọ ayélujára, Fleri sọ wí pé nínú okòwò ìṣòro láti yanjú yóò yan òntajà tàbí òntajà yóò yan ìṣòro tí ó fẹ́ yanjú.
Ohun tí ó ń sọ jẹ yọ láti òye pé àyàfi tí ènìyàn bá ní ìrírí tí ó kọ́kọ́ ṣẹlẹ̀ sí ènìyàn tàbí tí ó súnmọ́ ipò kan, oyè ohun tí ó ṣẹ́yọ́ kò ní yé ènìyàn dáadáa.
Gẹ́gẹ́ bí ẹni tí ó wá gbé orílẹ̀-èdè mìíràn, Baddoo mọ̀ àwọn ewu àti ìpènìjà tí àwọn tó wá ń gbé orílẹ̀-èdè mìíràn ń kojú ní US àti àwọn orílẹ̀-èdè ní ìwọ̀ oòrùn Áfíríkà.
A bí i a sì wò ó dàgbà ní orílẹ̀-èdè Gánà àti, lẹ́yìn ẹ̀kọ́ girama, ó lọ sí Morocco lórí ètò ẹ̀kọ ọ̀fẹ́ ti United Nation níbi tí ó ti lo ọdún márùn-ún tí ó kàn nínú kíkọ́ ẹ̀kọ́ èdè Faransé àti èdè Lárúbáwá.
Baddoo kọ́kọ́ mọ̀ pé gbígbé ìlú onílù ní ipa tí ó jẹ́ ìṣòro àgbáyé lásìkò ìgbà tí ó wà ní Morocco nígbà tí ó ń yọ̀ǹdà ara rẹ̀ fún Comité d'Entraide Internationale, ohun tí kò lérè láti ran àwọn tí kò ní nǹkankan tí wọ́n wà ní ìlú onílù láti ihà ìsàlẹ̀ aṣálẹ̀ Áfíríkà.
Níbẹ̀, ó pàdé àwọn ènìyàn tí wọ́n ti kúrò ní ìlú wọn láti máa gbé ìlú mìíràn fún ọ̀pọ̀lọpọ̀ ìdí, láì yọ wíwá ayé tí ó dára kúrò.
Àwọn kan fi ẹ̀mí wọn wéwu nípa fífo aṣálé kọjá pẹ̀lú ẹsẹ̀, àwọn mìíràn rin ìrìn àjò pẹ̀lú ọkọ̀ ojú omi tí ó rì.
Lágbàáyé, ọ̀pọ̀ àwọn tí wọ́n ń gbé ìlú àjòjì ta ohun ìní wọn ní orílẹ̀-èdè ti wọn láti wá ayé tí ó dára.
Ó padà sí Gánà lẹ́yìn ọdún márùn-ún, níbi tí ó lo ọdún mẹ́rin tí ó kàn fún kíkọ́ àwọn okòwò pẹ̀lú àwọn ọ̀rẹ́.
Ó padà fi okòwò náà sílẹ̀, ó sì kó lọ sí US níbi tí ó ṣiṣẹ́ púpọ̀, ó sì ń fi owó ránṣẹ́ sí ilé láti máa fi gbọ́ bùkátà, láì yọ àwọn ti títọ́jú ètò ìlera ẹbí kúrò.
Pẹ̀lú ìbànújẹ́, ètò ìlera orílẹ̀-èdè rẹ̀ tí ó dojú dé ṣe àfikún sí ikú àwọn àbúrò bàbá rẹ̀ ní ọdún 2018, ikú ìyá bàbá rẹ̀ ní ọdún 2020, àti ti ìyá ìyá rẹ̀ ní ọdún 2021.
Báwo ni Fleri ṣe mú Sam Baddoo
Fleri ni ọ̀rọ̀ èdè Faransé tí ó dúró lé Creole tí wọ́n ń sọ ní Haiti tí ó túmọ̀ sí "gbilẹ̀ ".
Baddoo sọ pé ohun mú u látàrí ètò ọrọ̀-ajé orílẹ̀- èdè dúró lórí owó tí a san bí ẹ̀bùn.
Ní ọdún mẹ́wàá sẹ́yìn, , Haititi di ọ̀kan nínú àwọn orílẹ̀-èdè lágbàáyé tí ó ṣe é fọkàn tẹ̀ lórí owó tí a máa san bí ẹ̀bùn.
Àwọn tí ó ń gbé ìlú àjòjì fífi owó ránṣẹ́ peléke pẹ̀lú 12% owó ohun tí wọ́n pa lórí ohun tí wọ́n pèsè lọ́dún 2012 sí èyí tí ó pọ̀ jù 25% ní ọdún 2022, tàbí ohun tí ó súnmọ́ 3.75 bílíọ́nù dọlà.
Ìlépa Fleri fún àwọn tí ó ń gbé ìlú àjòjì lókè òkun ni láti gbilẹ̀ èyí tí yóò mú wọn kúrò nínú wíwà láàyè sí gbígbèrú ní ọ̀nà tí wọ́n ti yàn, bẹ̀rẹ̀ pẹ̀lú ètò ìlera.
Pẹ̀lú pé ó ti pàdánù àwọn ẹbí rẹ̀, Baddoo ní ìwúrí láti bẹ̀rẹ̀ Fleri ní ọdún 2020.
Ní titi ipò ìyá ìyá Baddoo, ìṣòro náà kì í ṣe ti àìsówó, ṣùgbọ́n ti àìsí ìfọkàntàn nínú ètò ìlera.
Ó lérò pé ó yẹ kí wọ́n rí ìtọ́jú tí ó dára tí wọ́n bá ti lọ sí ilé -ìwòsàn bí wọ́n ti fún un ní Ìmọ̀ràn ní èyí tí wọ́n fi ń lo owó tí a fi ránṣẹ́ sílé ló máa bá ẹni tí ń wo àìsàn pẹ̀lú ohun ìbílẹ̀.Òfò yìí, ó sọ pé yóò máa dun ohun gan-an ní gbogbo ìgbà.
"Àwọn tí wọ́n ń gbé ìlú àjòjì a máa la ohun púpọ̀ kọjá láti dé ibi tí wọ́n wà, ohun tí a sì ní ìrètí láti ṣe láàyè ara wa ni ríró wọn lágbára láti lè lo púpọ̀ nínú ànfààní àti láti lè jèrè ipò tí ó le koko tí wọ́n mú mọ́ra láti dé ibi tí wọ́n wà.
"Nígbà tí ó ti gbé ibí (US) tí ó sì ti ṣe ojúṣe fún ẹbí mi ní Gánà, àwọn ìpèníjà náà kò jẹ́ ohun tuntun sí mi.
Ó yé mi dára dára.
Àti pé, nígbà tí ó bá ń ní ìrírí ohun kan lemọ́lemọ́, ohun méjì ni ó ni: máa bá a lọ tàbí kí o pinnu láti ṣe ohun kan nípa rẹ̀."
Nítorí bẹ́ẹ̀, ó pinnu láti ran àwọn tí ó ń gbé ìlú àjòjì lọ́wọ́ láti pèsè ìtọ́jú tí ó péye fún àwọn tí wọ́n nífẹ̀ẹ́ láì ba ètò ìsúná ọjọ́ iwájú wọn jẹ́.
Ní ọdún 2021, ó ṣe ìfilọ́lẹ̀ Fleri.
Fleri fẹ́ kí àwọn tí wọ́n ń gbé ìlú àjòjì, àwọn tí wọ́n nífẹ̀ẹ́ nílé máa ṣe rere
Pípèsè ọ̀nà fún wọn láti máa fi owó ránṣẹ́ fún owó títọ́jú ìlera, Fleri jẹ́ ìkànnì láti tọ́jú ẹbí àwọn tí ó ń gbé ìlú àjòjì láti ran àwọn ènìyàn tí wọ́n ti lọ sí ìlú òyìnbó lọ́wọ́ láti ṣàwárí àti bójútó ètò ìlera tí wọ́n rí fún àwọn tí wọ́n nífẹ̀ẹ́ ní ilé wọn.
Àwọn tí wọ́n ń gbé ìlú àjòjì ní ìwọ̀ oòrùn Áfíríkà, láì yọ US àti Canada sílẹ̀, àti UK, wọ́n lè ra ètò ìlera mádàámidófò fún àwọn tí wọ́n nífẹ̀ẹ́ fún ó kéré jù $120 lọ́dún kan.
Tí wọ́n bá ti forúkọ sílẹ̀ bí i ọmọ ẹgbẹ́, wọ́n lè fi àwọn tí wọ́n nífẹ̀ẹ́ sí i nítorí máa jíyìn fún àwọn tí ó bá jẹ ànfààní ní ilé lórílẹ̀ -èdè wọn: Zambia, Zimbabwe, Mali, Senegal, Algeria, Nàìjíríà, àti Gánà.
Wò ó gẹ́gẹ́ bí i ohun tí ó níṣe pẹ̀lú mádàámidófò ètò ìlera níbi tí o yóò ti fi ẹni tí ó fẹ́ àti àwọn ọmọ sí ètò ìlera mádàámidófò, ṣùgbọ́n ohun tí ó ṣe ya Fleri sọ́tọ̀ ni pé ẹni náà tí ó forúkọ àwọn ènìyàn tí ó fẹ́ sílẹ̀ wà lókè òkun.
Gbígba mádàámidófò ìlera ṣe pàtàkì ní ilẹ̀ Nàìjíríà;báyìí ni a ṣe lè ri?
"Ohun tí ó rí gbà ni alábòójútó ìkẹ́ ìdílé tí yóò máa wo àwọn ènìyàn tí ó nífẹ̀ẹ́, wà á sì máa wò wọ́n ní gbogbo ọ̀sẹ̀ méjì méjì.
A fún àwọn tí ó jẹ ànfààní ní ẹni tí yóò máa tọ́jú wọn ní ẹni tí wọ́n lè bi léèrè ìbéèrè, tí wọn yóò sì mú ọjọ́ tí wọ́n yóò yọjú sí ilé -ìwòsàn.
Pé àwọn àwọn ọmọ ẹgbẹ́ lè ní ènìyàn púpọ̀ nínú ẹbí wọn tí wọ́n wà káàkiri oríṣìíríṣìí agbègbè, ẹni tí ó ń tọ́jú ẹbí yóò máa pè wọn a sì máa wo àwọn tí wọ́n nífẹ̀ẹ́ nípasẹ̀ ìkànnì kí ló ń ṣẹlẹ̀?èyí tí yóò fi jẹ́ yíyọjú sí wọn ní gbogbo ọ̀sẹ̀ méjì méjì.
Àwọn tí wọ́n ń ṣe ìtọ́jú máa ń pèsè ìtọ́nisọ́nà, wọn a sì fi ìdí ohun tí yóò mú ní máa dènà ìtọ́jú ní ṣíṣe.
Okòwò náà ń pèsè ìtọ́jú tí ó ní ètò, láì yọ ìjùmọ̀sọ̀rọ̀ àti ìpàdé akọ́ṣẹ́mọṣẹ́.
Bákan náà, Baddoo máa ń tẹnumọ pé Fleri ń gbé gbogbo ìgbésẹ̀ tó yẹ láti rí i dájú pé àwọn tí àwọn ọmọ ẹgbẹ́ nífẹ̀ẹ́ ń gba ìtọ́jú tí wọ́n ń fẹ́.
Fleri ń fi ìròyìn àwọn tí ó ń jẹ ànfààní ránṣẹ́ sí àwọn tí ó ń jẹ ànfààní tí àwọn ọmọ ẹgbẹ́ fi sílẹ̀.
Ó ní owó ètò ìlera tí ó jẹ́ pàjáwìrì tí ó ń mú ilé iṣẹ́ sanwó fún ohun pàjáwìrì sílẹ̀.
Àwọn tí wọ́n ń gbé ìlú àjòjì ní bí ọjọ́ 14 láti sanwó láìsí èlé.
Baddoo sọ pé èyí wà fún àwọn ọmọ ẹgbẹ́ nítorí wọ́n ń sanwó fún àwọn alábàápín.
Kì í ṣe gbogbo àwọn tí wọ́n ń jẹ ànfààní ní ìṣòro ètò ìlera tàbí ohun tí ó ń ṣẹlẹ̀ láyé ènìyàn, nítorí náà àwọn kan lè bẹ̀rẹ̀ fún òun ti ó ju ìdènà ìtọ́jú.
Nítorí náà, àwọn ọmọ ẹgbẹ́ lè lo ìlera ti ibi ọjà láti wá ètò ìlera tí ó sunwọ̀n fún àwọn tí wọ́n nífẹ̀ẹ́, láì yọ ètò ìlera tí ó níṣe pẹ̀lú ọpọlọ, ìtọ́jú àìsàn tó ti pẹ́, àgbàlagbà, tí-ilé, àti ti ìdáhùn pàjáwìrì.
Fleri fọwọ́sowópọ̀ pẹ̀lú àwọn ilé-iṣẹ́ tó ń bójútó ètò ìlera (HMOs) àti àwọn ilé -, iṣẹ́ ètò ìlera orí ẹ̀rọ ayélujára ní àwọn orílẹ̀-èdè Àfíríkà, láì yọ Tangerine Africa, Reliance Health, AXA Mansard, MyCover.ai, àti WellaHealth.
Ó tún ń ṣiṣẹ́ fún àwọn olùdókòwò pẹ̀lú ètò ìsúná láti bójútó irúfẹ́ àdéhùn kan àti sísan owó fún àwọn tí ó ń pèsè títọ́jú ìlera.
Ètò yìí wà lórí ẹ̀rọ ayélujára, ó sì ní àwọn ẹni tí yóò ran àwọn oníbàárà lọ́wọ́, tí wọ́n lè pè láti lè rí òṣìṣẹ́ tí yóò mú wọn rin ètò náà.
Títò lọ́wọ́ọ̀wọ́ ní ọjà ìfigagbága
DiaspoCare, ilé-iṣẹ́ ètò ìlera lórí ẹ̀rọ ayélujára tí ó wà ní Minnesota, ó jẹ́ ọ̀kan lára àwọn tí ó ń figagbága pẹ̀lú Fleri lókè òkun ó tún wà lòdì sí ìfigagbága ti ìbílẹ̀.
Ìkànnì náà ń ṣatọ́nà ìtọ́jú ìrọ̀rùn láàárín àwọn ọmọ ilẹ̀ Adúláwò tí wọ́n ti kó lọ òkè òkun àti àwọn ẹbí, pẹ̀lú àwọn tí ń tọ́jú wọn nílé.
Àwọn tí wọ́n ń gbé ìlú àjòjì ra ìwé tí ó máa ń jẹ́ kí àwọn tí ó ní i ní ẹ̀dínwó fún àwọn ará wọn ní Kẹ́ńyà, Nàìjíríà, àti Gánà.
ilé-iṣẹ́ ètò ìlera lórí ẹ̀rọ ayélujára tí Ọmọ orílẹ̀-èdè Nàìjíríà, WellaHealth, ṣe àfihàn HealthSend ní oṣù kẹfà, ọdún 2023 gẹ́gẹ́ bí i ohun tí kò tó ohun kan, èyí tí ó gba àwọn ọmọ Nàìjíríà tí ń gbé lókè òkun láti fi owó ránṣẹ́ sílé.
Wọ́n lè lo ètò láti ṣe àfikún ètò ìkànnì ayélujára oní àpò ìpamọ́wọ́, wọn a sì sanwó fún ọ̀pọ̀ ètò títọ́jú ètò ìlera tí ilé iṣẹ́ náà ń fún àwọn ẹbí ẹlẹgbẹ́ wọn nílé.
Clafiya, ọmọ Nàìjíríà tí ó ní ilé-iṣẹ́ ètò ìlera lórí ẹ̀rọ ayélujára, ń ṣe ọjà tí ó jọ ọ́.
Clafiya ń fi ààyè sílẹ̀ fún ṣíṣe àbẹ̀wò sí àwọn tí ó wà nílé ìwòsàn àti ìjùmọ̀sọ̀rọ̀ orí ẹ̀rọ ayélujára, tí ó ṣe àyípadà bí àwọn ọmọ Nàìjíríà ṣe ń rí ìtọ́jú ìlera.
Bí i àwọn okòwò tí ó jọ ọ́, Fleri mọ̀ pé àwọn oníbàárà ń fowó ránṣẹ́ fún oríṣìíríṣìí ìdí, tí kò yọ ìtọ́jú ìlera sílẹ̀.
Nítorí náà, ó máa ń yọ èrèdí fún àwọn ẹbí láti gba ìtọ́jú nípasẹ̀ fífi owó ránṣẹ́ kúrò nípa ṣíṣe ọjà àti ìbánidókòwò tí ó ṣe kókó tààrà láti lè rí ìtọ́jú tí ó yẹ.
Síbẹ̀síbẹ̀, Baddoo ń sọ ohun tí ó yẹ pé Fleri pegedé nítorí ó ní àfojúsùn lórí àwọn tí ó ń gbé ìlú àjòjì ní èyí tí ó yẹ kí ó jẹ́ ìtọ́jú ìlera, títẹnumọ́ pé ó yé òun ìpènìjà wọn, a sì wá ìyànjú tí ó yanrantí.
Ó sọ wí pé ilé iṣẹ́ náà ní ètò tí ó mú u yàtọ̀, ó sọ wí pé ọ̀nà tí kò níṣe pẹ̀lú owó sí ìdásí àwọn oníbàárà kún fún mímú àwọn tí ó ń gbé ìlú àjòjì gẹ́gẹ́ bí i ọmọ ẹgbẹ́.
Ó ń lo ìbáṣepọ̀ láti pèsè ìtọ́jú tí wọ́n fẹ́ lèyí tí wọn yóò fi máa fipá mú wọn gba irúfẹ́ ìtọ́jú tí ó bá yẹ.
Fleri gbàgbọ́ pé àwọn oníbàárà, tí kì í ṣe ilé-iṣẹ́ ni ó máa ń sọ ohun tí wọ́n fẹ́.
Ìyẹn, nítorí náà, ṣe àjọṣepọ̀ pẹ̀lú wọn láti ran ohun tí ẹbí wọn fẹ́, rírí i dájú pé àwọn oníbàárà ń rí oun tí ó ń tẹ́ wọn lọ́rùn.
"Tí ó bá jẹ́ iṣẹ́ abẹ, Fleri yóò ràn ọ́ lọ́wọ́ láti bò ó.
A lè ba yín bò ó tí ó bá nílò láti rìn rìn àjò lọ sí orílẹ̀-èdè mìíràn fún ìtọ́jú ìlera tàbí tí ó bá jẹ́ ẹnìkan ló ṣe ìpèsè tàbí ètò ìlera ".
ilé-iṣẹ́ ti gba owó láti ọ̀dọ̀ àwọn abánidókòwò, láì yọ Village Capital, ODBA, Launch Africa, Techstars, àti Founders Factory Africa.
ìmúgbòrò lójú ìpènìjà
Owó tí a fi ránṣẹ́ láti sanwó jẹ́ ohun tí a fi máa ń fi ránṣẹ́ láàárín ènìyàn méjì.
Èyí lápapọ̀ túmọ̀ sí owó tí àwọn tí ó ń gbé ìlú àjòjì fi ń fowó ránṣẹ́ sí ilé láti ṣe àtìlẹyìn fún ìdílé, èyí tí ó máa ń ràn wọ́n lọ́wọ́ láti ṣe àdínkù ìṣẹ́ àti mú ìyípadà bá gbígbé láláàfíà.
Nígbà tí Baddoo ṣe àfihàn pé àwọn tí wọ́n ń gbé ìlú àjòjì ó ti mọ́ wọn lára láti máa fi owó ránṣẹ́ sí ilé láti sanwó fún ìtọ́jú ìlera, ìpènìjà lè wà fún ìfọkàntàn àti ìgbẹ́kẹ̀lé tí ó pọn dandan láti pàrọwà fún àwọn ènìyàn láti yí ìwà wọn padà, kí wọ́n ṣe ohun tuntun, bí i fífi àwọn ènìyàn tí wọ́n nífẹ̀ẹ́ bí i àwọn tí yóò jẹ ànfààní.
Bí ó tilẹ̀ jẹ́ pé ilé iṣẹ́ yìí ní ìpènìjà tí ó peléke, ó ṣètò láti mú ìyípadà wá bí ó ṣe ń mú ìpolówó ọjà pọ̀ si àti ìdánilẹ́kọ̀ọ́ fún ọ̀pọ̀ ènìyàn láti mú àwọn ènìyàn mọ̀.
Ní báyìí, àwọn ọmọ ẹgbẹ́ 4000 ó lé ló ń lo ìkànnì, ó sì ń ṣètò láti sọ nọ́ńbà ọ̀hún di ìlọ́po méjì, tí yóò mú máa lọ ọmọ ẹgbẹ́ 10000, tí ó bá di ìparí ọdún 2023.
Pẹ̀lú àwọn akẹgbẹ́ rẹ̀ tí ó tàn ká ọ̀pọ̀lọpọ̀ orílẹ̀-èdè, láì yọ Gánà, Nàìjíríà, UK, US àti Barbados, ilé iṣẹ́ náà ṣètò láti gbòòrò láti 18 sí àwọn òṣìṣẹ́ tí ó ju 20 lọ ṣáájú kí ọdún tó wá sópin.
ilé-iṣẹ́ náà gbèrò láti ṣe ìfilọ́lẹ̀ Fleri fún àwọn okòwò àti ẹgbẹ́ kí ọdún 2023 tó parí.
Àwọn ọrẹ wọ̀nyí má mú u ìfọwọ́sowópọ̀ pẹ̀lú àwọn ilé-iṣẹ́ ẹgbẹ́ tí wọ́n wá gbé ìlú àjòjì bí i àwọn okòwò, ilé ìjọsìn, àti àwọn ẹgbẹ́ mìíràn, èyí tí yóò mú owó tí àwọn ọmọ ẹgbẹ́ máa san fún owó ẹgbẹ́ lọ́dọ́ọdún kéré.
Èyí yóò ran àwọn Fleri lọ́wọ́ láti lè rí àwọn ènìyàn tó pọ̀ bó ti yẹ, èyí tí yóò mu ìrora kúrò àti ojúṣe ṣiṣẹ́ ìtọ́jú àwọn tí wọ́n nífẹ̀ẹ́.
Ó tún máa ń ṣètò láti gbòòrò sínú àwọn orílẹ̀-èdè Áfíríkà ṣáájú kí ọdún tó parí.
WhoGoHost gba SendChamp láti mú gbígbòrò bá ọrẹ iyì àwọn oníbàárà
WhoGoHost, jẹ́ ilé-iṣẹ́ tí ó ń pèsè ohun amáyédẹrùn lórílẹ̀ èdè Nàìjíríà, ó ti gba SendChamp, ilé iṣẹ́ ìbánisọ̀rọ̀ ti ẹ̀rọ ayélujára láti mú gbígbòrò bá iyì ọrẹ fún àwọn ibi tí àwọn oníbàárà wá à.
Àkómọ́ra ọ̀hún jẹ́ ohun tí ó ní ètò owó àti iyì ohun tí ó jẹ́ ìpín nílé iṣẹ́, bí ó tilẹ̀ jẹ́ pé owó gangan kò jẹ́ mímọ̀.
Àkómọ́ra yìí ni a rí gẹ́gẹ́ bí ìbẹ̀rẹ̀ ètò tí a fi ọgbọ́n gbékalẹ̀ tí yóò rí WhoGoHost yípadà láti ẹni tí ń pèsè tí sì ń mójútó ohun amáyédẹrùn fún àwọn oríṣìíríṣìí ètò orí ẹ̀rọ ayélujára pẹ̀lú àfojúsùn lórí wíwà lórí ẹ̀rọ ayélujára, ìbánisọ̀rọ̀, àti títa ọjà lórí ẹ̀rọ ayélujára.
Olùdásílẹ̀ rẹ̀ ni Goodness Káyọ̀dé (Aláṣẹ àti Dámilọ́lá Olotu(Olóyè òṣìṣẹ́ fún ìmọ̀ ẹ̀rọ )lọ́dún 2021, SendChamp mú àwọn ilé-iṣẹ́ bá àwọn oníbàárà wọn sọ̀rọ̀ nípa lílo oríṣìíríṣìí orísun, tí kò yọ ohùn, émáilì, àtẹ̀jíṣẹ́, àti Ìkànnì kí ló ń ṣẹlẹ̀?sílẹ̀.
Àwọn akẹgbẹ́ olùdarí yóò gba ipò tuntun ní WhoGoHost.
Olotu yóò jẹ́ Olóyè òṣìṣẹ́ fún ìmọ̀ ẹ̀rọ, àti Káyọ̀dé yóò dipò Olóyè òṣìṣẹ́ fún ọjà gẹ́gẹ́ bí ara ohun àkómọ́ra náà.
Pẹ̀lú àkómọ́ra yìí, WhoGoHost lè mú kí kí iyì rẹ̀ pọ̀ si nípa lílo ọjà SendChamp fún àtẹ̀jíṣẹ́ ìpolówó, ọ̀rọ̀ ìgbaniwọlé fún lẹ́ẹ̀kan, àti ètò tí yóò ṣe àtìlẹyìn fún àwọn oníbàárà.
Oníbàárà tí ó máa ń lọ rajà níbẹ̀ ní gbogbo ìgbà yóò lè lo àwọn ohun SendChamp tí kò yọ àtẹ̀jíṣẹ́, émáilì, Ìkànnì kí ló ń ṣẹlẹ̀?Ìkànnì abánidọ́rẹ̀ẹ́, Ìkànnì aláwòrán, àti ìyànjú tí ń ṣe àtìlẹyìn fún àwọn oníbàárà.
Yàtọ̀ sí, SendChamp máa ráyè sí ibi tí WhoGoHost kó àwọn nǹkan nípa oníbàárà rẹ̀ tí ó ju ẹgbẹ̀rún kan lọ́nà ọgọ́rùn-ún náírà lọ.
Oníbàárà tí ó máa ń lọ rajà níbẹ̀ nígbà gbogbo lè lo ètò WhoGoHost, láì yọ fífi orúkọ sílẹ̀, níní àtìlẹyìn, ààbò àti gbígbà sórí afẹ́fẹ́ sílẹ̀.
Àwọn oṣù tí ó tẹ̀lé àkómọ́ra yìí, bí ó ti ń lọ sí ọ̀dọ̀ ẹni tuntun, SendChamp yóò tẹ̀síwájú láti máa ta ọjà rẹ̀ tí ó dádúró.
Láti rí dájú pé ìṣípòpadà tó rọrùn wà pẹ̀lú ìdálọ́wọ́kọ́ díẹ̀ sí iṣẹ́ oníbàárà, àwọn ọjà àti iṣẹ́ rẹ̀ yóò wà lórí ìkànnì alásopọ̀ ti WhoGoHost.
Lẹ́yìn tí ó gba orúkọ àkọ́kọ́ láti ilé ìfowópamọ́ gbogbogbòò ti Kẹ́ńyà, Flutterwave ṣètò láti fi àádọ́ta mílíọ̀nù dọlà dókòwò ní orílẹ̀-èdè Kẹ́ńyà
Flutterwave, ilé-iṣẹ́ ọmọ orílẹ̀-èdè Nàìjíríà tí ó ń rí sí ètò ìsúná lórí ẹ̀rọ ayélujára, ṣètò láti dókòwò pẹ̀lú àádọ́ta mílíọ̀nù dọlà ní Kẹ́ńyà.
Olúgbénga Agboolá, aláṣẹ àti akẹgbẹ́ àwọn olùdásílẹ̀, fi èyí hàn nínú ìfọ̀rọ̀wánilẹ́nuwò lórí afẹ́fẹ́ ní Nairobi.
Ó fikun pé ilé- iṣẹ́ ti gba orúkọ àkọ́kọ́ tí ilé ìfowópamọ́ gbogbogbòò ti Kẹ́ńyà fọwọ́ sí, ó sì ti ṣetán fún ìdókòwò lẹ́yìn tí ó bá ti gba ìwé àṣẹ.
Ní oṣù kẹrin, ọdún 2023 Flutterwave kéde pé òun yóò ṣe ìfilọ́lẹ̀ ètò rẹ̀ tí ó jẹ́ kókó ní Nairobi fún ọjà tí ó wà ní ìlà-oòrùn Áfíríkà.
Agboolá tún sọ wí pé èrò ilé-iṣẹ́ ni láti sí ọ́fíìsì tuntun síbẹ̀, ó sì tún sọ pé yóò mú ohun amáyédẹrùn rẹ̀ gbòòrò àti pé yóò gba àwọn òṣìṣẹ́ mìíràn ní orílẹ̀-èdè náà.
Flutterwave báyìí ní òṣìṣẹ́ 27 ní Kẹ́ńyà.
Ó ti fi àwọn ohun tí ó yẹ sílẹ̀ fún sísanwó fún ẹni tí ó ń pèsè ètò ìfúnni ní ìwé àṣẹ, àti ìwé àṣẹ tú ènìyàn máa ń san bí owó fún ẹ̀bùn láti lè gba fífi owó ránṣẹ́ lórí ẹ̀rọ ayélujára, fífi owó sílé ìfowópamọ́, àti gbígba owó jáde.
Nǹkan pọ̀ láti ṣe ní Kẹ́ńyà.
Inú wa dún ùn wí pé à ń la ètò ìfọwọ́sí kọjá.
A kò bẹ̀rù tàbí ṣojo.
A ṣìṣe akin kódà nígbà tí gbogbo rẹ̀ wá à lójú kan.
Ètò ìṣèjọba to ń lọ lọ́wọ́ yìí jẹ́ alátìlẹyìn, "aláṣẹ sọ bẹ́ẹ̀.
Flutterwave ṣe ìfilọ́lẹ̀ Swap, pẹ̀lú àtìlẹyìn ilé ìfowópamọ́ gbogbogbòò ti Nàìjíríà, ní 4 Oṣù Kẹsàn-án, ọdún 2023, gẹ́gẹ́ bí i ìkànnì orí ẹ̀rọ ayélujára láti gba ààyè kánkán sí owó òkèèrè ní ìfigagbága yíyí owó padà.
Ní ọ̀sẹ̀ tí ó kọjá, ó dókòwò pẹ̀lú ilé ìfowópamọ́ Índíà, Indusind, láti ṣe ìfilọ́lẹ̀ ètò owó gbígbà bí ẹ̀bùn, fi áàpù ránṣẹ́, sí àwọn orílẹ̀-èdè Ásíà.
Ìfọwọ́sowópọ̀ náà fi ààyè sílẹ̀ fún ẹnikẹ́ni tí ó ń lo Flutterwave láti fi owó ránṣẹ́ láti Índíà sí àwọn orílẹ̀-èdè Áfíríkà ọgbọ́n níbi tí ilé-iṣẹ́ Fintech ti ń ṣiṣẹ́.
Mecho Autotech wá $2.4m aṣáájú-Series A láti mú pípín ẹ̀yà ara mọ́tò gbòòrò ní títa níye tó báwa nílé iṣẹ́
Ìròyìn náà:
Mecho Autotech, ilé iṣẹ́ ọmọ Nàìjíríà tí ó máa ń tún ọkọ̀ ṣe, àti àbójútó ó wá $2.4m aṣáájú-Series A gẹ́gẹ́ bí owó àkọ́kọ́ láti mú pípín ẹ̀yà ara mọ́tò gbòòrò ní títà ní iye tí ó bá wá nílé iṣẹ́.
Ètò kíkó owó jọ náà ní ìdásí Global brain Corporation, Ventures Platform, àti Uncovered Fund.
Mecho máa lo owó náà láti kọ́ ilé ìtajà fún ẹ̀yà ara ọkọ̀, á sì fi owó sílẹ̀ fún àwọn tí ó ní ṣọ́ọ̀bù àti àwọn tí ó ń ta ẹ̀yà ara mọ́tò.
Nàìjíríà ń ná bílíọ́nù $10 lọ́dún lórí kíkó ẹ̀yà ara ọkọ̀ wọlé láti òkè òkun.
Mecho Autotech fẹ́ mú ọjà pẹ̀lú mílíọ́nù $2.4 aṣáájú-Series A.
Ìdókòwò náà ni ìdásí Global Brain Corporation, Ventures Platform, àti Uncovered Fund.
Ìfilọ́lẹ̀ rẹ̀ pẹ̀lú èrò láti pèsè ọkọ̀ fún ìtọ́jú àti títúnṣe, ilé-iṣẹ́ náà kò pẹ́ mọ̀ pé àwọn ẹ̀yà ara mọ́tò wọ́n ní orílẹ̀-èdè náà.
Gẹ́gẹ́ bí ohun tí aláṣẹ àti àwọn akẹgbẹ́, Olúṣẹ́gún Owóadé, "àwọn tí wọ́n ń ta ẹ̀yà ara mọ́tò máa ń kojú títán ọjà, wọn a sì máa làkàkà láti rí owó fi ra ọjà.
"Ní ibi ọjà wa àwọn tí wọ́n ń tajà lè wá ọjà lọ sọ́dọ̀ àwọn ilé-iṣẹ́ tí wọ́n lórúkọ tí wọ́n ń ta ẹ̀yà ara mọ́tò, wọn a sì ri rà láwìn.
Nípa yíyanjú ìṣòro àìsí ẹ̀yà ara mọ́tò fún títà, a lè ṣe ìrànwọ́ láti yanjú ọ̀kan lára ìṣòro ńlá tí ó wà nílé iṣẹ́ wa."
Owó náà yóò ran Mecho láti ṣe ìfilọ́lẹ̀ ìkànnì pípín B2B fún àwọn ẹ̀yà ọkọ̀ ni àwọn ọjà tí a ti ń tà á.
Lílo nẹ́tíwọ̀kì àwọn tí ń ṣẹ̀dá ọjà ní Asia, ilé iṣẹ́ náà yóò máa pèsè ẹ̀yà ara bí i bátìrì, táyà, ohun tí ó mú ọkọ̀ dúró lórí táyà, fún àwọn tí ń tajà níye ti ilé-iṣẹ́ ní Nàìjíríà.
Mecho ṣètò láti ṣe ìfilọ́lẹ̀ ìkànnì mẹ́ta ní Ásíà tí yóò mú gbígba dátà tí ó ṣe déédé fún bíbéèrè fún ẹ̀yà ọkọ̀ ní Nàìjíríà.
Ọ̀kan nínú àwọn áàpù yóò ran àwọn ilé-iṣẹ́ tí wọ́n ní ọkọ̀ lọ́wọ́ láti rí àyè wọ àwọn ṣọ́ọ̀bù tí ó dúró déédé ní orílẹ̀-èdè, pípésè dátà tí yóò ṣe àmójútó, àti àmójútó owó.
Ìkànnì mìíràn ni a máa ṣe fún ṣọ́ọ̀bù láti rí àyè ṣe àyẹ̀wò àwọn tí wọ́n ń ta ẹ̀yà ara ọkọ̀ nígbà tí yóò sì máa pèsè owó tí ó tó mílíọ̀nù ₦10 ní ìdókòwò pẹ̀lú àwọn ilé ìfowópamọ́.
Nígbà tí Mecho sọ pé pípín àwọn ẹ̀yà ara ọkọ̀ jẹ́ ọrẹ rẹ̀ fún ìmúgbòrò, sí ṣe é ṣe ẹ̀ lè túmọ̀ sí pípé títún ọkọ ṣe àti àmójútó.
ilé-iṣẹ́ tí ó ń lo ìmọ̀ ẹ̀rọ fún iṣẹ́ àgbẹ̀ ní Uganda, Emata, ṣètò láti gbòòrò owó yíyá fún iṣẹ́ àgbẹ̀ pẹ̀lú fífi irúgbìn $2.4 mílíọ̀nù owó ìbẹ̀rẹ̀-ókoòwò.
Ilé iṣẹ́ tí ó ń lo ìmọ̀ ẹ̀rọ fún iṣẹ́ àgbẹ̀ ní Uganda, ti gba $2.4 mílíọ̀nù fún owó ìbẹ̀rẹ̀, tí ó ní $800, 000 ìpíndọ́gba àti $1.6 mílíọ̀nù ní owó ti a yá fún ìbẹ̀rẹ̀ okòwò, láti mú gbígbòrò bá owó yíyá fún iṣẹ́ àgbẹ̀ jákèjádò ìlà oòrùn Áfíríkà.
Gbígbòòrò náà kò ní yọ Uganda, àti ilé iṣẹ́ òkèèrè kan tí ń bọ̀, pẹ̀lú Tanzania tí ó jẹ́ ibi tó lè jẹ́ ibi tí à ń lọ.
Àwọn alábàṣẹ́pọ̀ pẹ̀lú àtúnbí àwọn ọmọ ilẹ̀ Adúláwò fa Ìkópa láti ọ̀dọ̀ àwọn olùdókòwò púpọ̀, láì yọ Norrsken Accelerator, Zephyr Acorn, Marcus Bostrom, Draper Richards Kaplan Foundation.
A dá a sílẹ̀ ní ọdún 2022, Emata fọwọ́sowópọ̀ pẹ̀lú ẹgbẹ́ alájẹṣẹ́kù àwọn àgbẹ̀ láti fún àwọn àgbẹ̀ láti rí àyè lo ètò ìsúná orí ẹ̀rọ ayélujára.
Ó ń lo òmíràn ààyè owó yíyá tí ó jẹ́ lórí dátà tí àgbẹ̀ bá ní bí i ìtàn ìtajà àgbẹ̀ èyí tí yóò fi jẹ́ bíbéèrè fún ohun ìdúró tí a ti mọ̀ tẹ́lẹ̀.
Emata ran àwọn àgbẹ̀ lọ́wọ́ láti túnbọ̀ ní ohun púpọ̀ nípa iṣẹ́ lórí kí wọ́n lè rí owó gbà láti ilé-iṣẹ́ tí àwọn olùdókòwò ẹgbẹ́ alájẹṣẹ́kù àti ẹgbẹ́ àwọn àgbẹ̀ láti lè mú ètò yíyá owó wà lórí ẹ̀rọ ayélujára di mímú wọ inú iṣẹ́ àgbẹ̀.
Àwọn olùdókòwò yọ nínú owó tí a yá nítorí rẹ̀, nítorí náà àwọn abánidókòwò yìí dání lójú àyè sí gbígba owó sísan mìíràn padà lọ́nà tààrà.
Emata dé orí àwọn àgbẹ̀ 40, 000 lọ ní ọdún 2022 lẹ́yìn dídàgbà lẹ́ẹ̀meje lọ́dún lọ́dún àti ṣe ayédèrú ìfẹnukò pẹ̀lú àwọn aláṣẹ nínú iṣẹ́ àgbẹ̀ tí wọ́n jẹ́ 50.
Ó ti pín mílíọ̀nù $1 gẹ́gẹ́ bí i owó tí a yá.
ilé-iṣẹ́ náà yóò mú kí ọjà rẹ̀ gangan dàgbà gẹ́gẹ́ bí ohun àkọ́kọ́, pàápàá jù lọ nínú ilé- iṣẹ́ tí wọ́n ti ń ṣe àwọn ohun mílíìkì àti kọfí.
Okòwò yìí, síbẹ̀síbẹ̀, ní ojú tirẹ̀ lórí irúgbìn òróró, àgbàdo, àti ànfààní láti yí sí ànàmọ́.
Àwọn ilé-iṣẹ́ mẹ́rin tí àwọn ọmọ ilẹ̀ Adúláwò dá sílẹ̀ ní ọdún 2023 Gúúgù fún ìmúyára ilé-iṣẹ́: ètò olùdásílẹ̀ Black
Kókó ibẹ̀:
Àwọn ilé-iṣẹ́ mẹ́rin tí àwọn ọmọ ilẹ̀ Adúláwò dá sílẹ̀ ní ọdún 2023 Gúúgù fún ìmúyára ilé-iṣẹ́: ètò olùdásílẹ̀.
Sí ohun tí Gúúgù sọ, ìmúniyára náà, tí yóò bẹ̀rẹ̀ iṣẹ́ ní òpin oṣù kẹsàn-án, ọdún 2023, ní ọ̀pọ̀lọpọ̀ ilé-iṣẹ́ ní oríṣìíríṣìí ẹ̀ka, tí kò yọ ti ìlera àti iná sílẹ̀.
Ànfààní ìmúniyára yìí kò yọ ti àtìlẹyìn ọ̀fẹ́, ibi tí a ó ti kọ́ àwọn ènìyàn àti ìpèsè àwọn owó láti ná ní ilé ìtajà Gúúgù sílẹ̀.
Ní 6 Oṣù Kẹsàn-án, ọdún 2023, Gúúgù kéde àwọn ẹgbẹ́ fún ilé iṣẹ́ ìmúniyára tí ó ṣẹ̀ṣẹ̀ ní: ètò olùdásílẹ̀ Black.
Àwọn ẹgbẹ́ tọdún yìí ní ilé-iṣẹ́ àṣẹ̀ṣẹ̀bẹ̀rẹ̀ 12, mẹ́rin nínú wọn sì jẹ́ èyí tí àwọn ọmọ ilẹ̀ Adúláwò dá sílẹ̀.
Ìmúniyára fún àwọn olùdásílẹ̀ Black jẹ́ ọlọ́sẹ̀-10 ètò ìmúniyára orí ẹ̀rọ ayélujára fún ètò ìbẹ̀rẹ̀ àkọ́kọ́ ní US, tàbí Canada.
Lílọ fún ọdún kẹrin, ọdún yìí àwọn ẹlẹgbẹ́ ní ilé-iṣẹ́ láti oríṣìíríṣìí ẹ̀ka tí kò yọ ìlera, ètò ìsúná orí ẹ̀rọ ayélujára, àti iná sílẹ̀.
Nígbà tí àwọn ilé-iṣẹ́ wọ̀nyí jẹ́ pé àwọn tí ó dá a sílẹ̀ wà ní US àti Canada, púpọ̀ nínú wọn jẹ́ olùdásílẹ̀ láti ilẹ̀ Adúláwò.
Àwọn ilé-iṣẹ́ tí àwọn ọmọ ilẹ̀ Adúláwò dá sílẹ̀ nínú Gúúgù fún ìmúyára ilé iṣẹ́: ètò olùdásílẹ̀ Black
AfroHealth
Ṣèyí Adéṣọlá jẹ́ lára olùdásílẹ̀ AfroHealth lọ́dún 2022.
Ó ń gbé Dallas, Us, AfroHealth jẹ́ ètò ìlera orí ẹ̀rọ ayélujára àti wíwà ní pípé ìkànnì tí ó máa ń pèsè ètò ìlera àti wíwà ní pípé ara ẹni tí ó jẹ́ ètò ìkọ́ni fún àwọn ènìyàn aláwọ̀ dúdú àti aláwọ̀ kàlákìní.
Fún ìkànnì ilé-iṣẹ́ kọ̀ọ̀kan, ó ń fi ohun tí yóò ran àwọn tí ń lò ó lọ́wọ́ láti máa ṣe àyẹ̀wò ìfúnpá àti ipò ọkàn wọn.
eBanqo
Ara olùdásílẹ̀ ni ọ̀kan lára àwọn òṣìṣẹ́ Interswitch tẹ́lẹ̀, Charles Ifedi, eBanqo jẹ́ ìkànnì Ìkópa oníbàárà tí ó máa ń okòwò sọ̀rọ̀ pẹ̀lú àwọn oníbàárà dáadáa káàkiri ìkànnì orí ẹ̀rọ ayélujára.
Ó tún máa ń ní ibi tí a ti lè bá ohun àtọwọ́dá tí ó ní òye sọ̀rọ̀ láti lè máa mú ìdáhùn wá ní kíákíá.
Rivet
Ànjọ́laolúwa, tàbí Anj Fáyẹmí, jẹ́ ẹni tí ó máa ń kọrin sí ohun ìlù tí ó lágbára tí ó wá di olùdásílẹ̀ Rivet, Ìkànnì tí ohun àtọwọ́dá tí ó ní òye ń mójútó, tí o máa ń ṣe ìrànwọ́ láti ran àwọn tí ń kọrin gba dátà lórí ìkànnì ayélujára àti àwọn ibi tí àwọn olùgbọ́ wá à.
Ìkànnì náà ṣẹ̀dá àwọn ohun tí yóò mú kí àwọn oníbàárà kópa, a sì dá àbá ọ̀nà láti kan sí àwọn olólùfẹ́ wọn.
ilé-iṣẹ́ náà wá $500k ní ìbẹ̀rẹ̀ ọdún yìí fún owó láti bẹ̀rẹ̀ tí Drive Capital darí.
Báwo ni àwọn olùdásílẹ̀ kékeré ṣe rí $500k fún àwọn olólùfẹ́ wọn láti kópa lórí ìkànnì, Rivet
Expedier
Olùdásílẹ̀ rẹ̀ ni Kingsley Madu, Expedier jẹ́ BIPOC((dúdú, ọmọ ìlú, àti àwọn ènìyàn tí wọ́n ní àwọ̀)àfojúsùn ilé iṣẹ́ tí ó ń lo ìmọ̀ ẹ̀rọ fún ètò ìsúná.
Madu bẹ̀rẹ̀ ilé iṣẹ́ tí ó ń lo ìmọ̀ ẹ̀rọ fún ètò ìsúná lẹ́yìn ìrírí lè pẹ̀lú oríṣìíríṣìí ìpènìjà gẹ́gẹ́ bí i ẹni tó wá gbé ìlú àjòjì ìwọ̀ oòrùn Amẹ́ríkà.
Ju ríran àwọn tí ó ń gbé ìlú àjòjì lọ́wọ́ láti rí owó, Expedier tún ń pèsè ìyànjú ètò ìsúná tí ó níṣe pẹ̀lú àṣà.
Gúúgù fún ìmúyára ilé. iṣẹ́
Ìmúniyára, èyí tí yóò bẹ̀rẹ̀ lópin oṣù kẹsàn-án yóò pèsè àtìlẹyìn tí kò dọ́gba fún àwọn ilé-iṣẹ́y, ìtọ́nisọ́nà láti ọ̀dọ̀ àwọn ọmọ ẹgbẹ́ Gúúgù, ibi tí a ti ń kọ́ni àti ríra ọjà ní ilé ìtajà Gúúgù láwìn.
Olúmìídé" D. O" Olúsànyà ṣàfihàn èrò rẹ̀ lórí àìsí Kloudcommerce, bí ó ṣe ń wò lílépa ìgbésẹ̀ tó jẹmọ́ tòfin
Olúmìídé "D. O" Olúsànyà, olùdásílẹ̀ ilé-iṣẹ́ SaaS startup tí ó kalẹ̀ sí orílẹ̀ - èdè Nàìjíríà tí ó ti kógbá wọlé, KloudCommerce ń jẹ́ kí a mọ̀ àríyànjiyàn rẹ̀ lórí ètò ìsúná lẹ́yìn ìpalọ́lọ́ rẹ̀ tí ó ti ju ọdún kan lọ.
àkójọ ọjà wọn lórí ẹ̀rọ ayélujára.
Síbẹ̀síbẹ̀, àwọn rògbòdìyàn abẹ́nú àti èdè àiyedè àwọn olùdókòwò fa àìṣiṣẹ́ ní oṣù kẹsàn-án, ọdún 2022.
Ní títẹ̀lé èyí, WeeTracker ṣe àtẹ̀jáde ìròyìn tí ó fi ẹ̀sùn wí pé àwọn olùdókòwò fi ẹ̀sùn kan D.O pé ó ń lo owó ilé-iṣẹ́ kúmọkùmọ fún àǹfààní ara rẹ̀, láìyọ nínaá owó ní ìnákùná lórí ìrìn àjò káàkiri àgbáyé.
"Àwọn ẹ̀sùn yìí gbòòrò, wọ́n sì ń ṣini lọ́nà, " ni D.O sọ, "gbogbo ìpinnu tí a ṣe jẹ́ fún dídára ilé-iṣẹ́."
Nínú ìfọ̀rọ̀wánilẹ́nuwò àyàsọ́tọ̀ yìí pẹ̀lú Techpoint Africa, D.O, ní àtìlẹyìn pẹ̀lú àwọn ẹ̀rí láti ọ̀dọ̀ orísun méjì tí wọ́n mọ̀ nípa ìṣẹ̀lẹ̀ náà, sọ̀rọ̀ nípa ìrìnàjò rẹ̀, ìpènìjà tí okòwò rẹ̀ dojúkọ, ó sì kojú ẹ̀sùn lójú kojú.
Ohun tí ó ṣe kókó sí ìgbèjà ni olùdókòwò Adédayọ̀ Amzat, tí D.O gbàgbọ́ pé ó jẹ́ ẹni tí ó ṣe atọ́nà ìdálọ́wọ́kọ́ gbígbà pẹ̀lú ìbínú.
Èyí, Ó ṣàlàyé, ó níṣe pẹ̀lú mímú kí àwọn olùdókòwò bí i tìrẹ rọra, àwọn olùdásílẹ̀ bí i tirẹ̀ tí wọ́n ò tinilẹ́yìn, tí ó fa irú ìgbọ̀kànsókè tí ìyàwó rẹ̀ ní tí ó fa ìkànípá fún un láti wọ "aago ìṣekúpani".
D.O kọ́kọ́ fi èrò rẹ̀ hàn nípa ṣíṣe àlàyé kíkún lórí ìkànnì abẹ̀yẹfò ní 1 Oṣù Kẹsàn-án, ọdún 2023.
Oríṣìíríṣìí ọ̀nà tó ju ọgọ́rùn-ún lọ ní a fi kọ ọ, ọ̀rọ̀ náà di mímọ̀ láàárín ọ̀sẹ̀ kan, ó sì kún fún oríṣìíríṣìí nǹkan tí ó jẹ́ ìpènìjà fún àwọn ṣẹ̀ṣẹ̀ dé láti ní òye rẹ̀.
Nínú àyẹ̀wò ohun tí ó ti ṣẹlẹ̀ sẹ́yìn, èyí lè jẹ́ ohun tí ó dára dáadáa tí ó ṣẹlẹ̀ sí ìgbàgbọ́ mi nínú Ọlọ́run fún ìgbà pípẹ́, ní èyí tí mo fi ògo fún Ọlọ́run 🙌 ó yà mí lẹ́nu nípa ipò tí ìbáṣepọ̀ mi pẹ̀lú rẹ̀ wà ní àkókò yìí àti ìgbàgbọ́ nínú Rẹ̀.
Òun nìkan ló ní ipá tòótọ́ láti ṣe ìdájọ́ ènìyàn. - D.O(@davidicdoc) 9, Oṣù Kẹsàn-án, ọdún 2023
Láti fa ọgbọ́n yọ nínú àwíjàre D.O, ó pọn dandan láti kọ́kọ́ ṣàyẹ̀wò bí KloudCommerce ṣe bẹ̀rẹ̀.
Ìtàn ráńpẹ́ nípa bí KloudCommerce ṣe bẹ̀rẹ̀: Ní ìbẹ̀rẹ̀, kò sí ohun tí ó ń jẹ́ Gloo.ng
Ìpìlẹ̀ KloudCommerce ni Gloopro, èyí dẹ̀ sì jẹ́ ilé-iṣẹ́ tí ó wà lórí ẹ̀rọ ayélujára tí ó tara ilé-iṣẹ́ tí ó ti da iṣẹ́ sílẹ̀ báyìí tí ó jẹ́ ibi tí wọ́n ti ń ta oúnjẹ ati àwọn ohun èlò inú ilé lórí ìtàkùn àgbáyé, Gloo.ng.
D.O, tí ó jẹ́ ènìyàn gbòógì nínú àwọn tí ó ní ìpín ni Gloopro, a máa ṣe àfiwé Gloo.ng sí ilé ìtajà ayélujára Jumia àti Kóńgà, ṣiṣẹ́ àkíyèsí pé gbogbo wọn ni a ṣe àfihàn wọn ní ọdún 2012 láàárín oṣù kọ̀ọ̀kan síra wọn.
Síbẹ̀síbẹ̀, nígbà tí Júmíá àti Kóńgà ní ipa tó làmìlaaka ní titi níní àtìlẹyìn ètò ìsúná, Gloo.ng ṣe àwárí ìfọ̀rọ̀wánilẹ́nuwò tó lápẹrẹ pẹ̀lú àwọn CNN àti àwọn Techpoint Africa ní ọdún 2014 àti ọdún 2015 lẹ́ṣẹṣẹ.
Gígùnlé ìpọ̀si Kátàkára orí-ayélujára ti Konga àti Jumia, Gloo.ng rí àwọn ìfọ̀rọ̀wánilẹ́nuwò tó lámì pẹ̀lú CNN àti pẹ̀lú Techpoint ti Afíríkà ní 2015 àti 2015 ní ṣíṣẹ̀ntẹ̀lé.
Síbẹ̀, àìlọ̀déédé ètò ọrọ̀-ajé tó kọlu Nàìjíríà ní ọdún 2016 sí 2017 mú ìpènìjà ńlá lọ́wọ́, pàápàá ipa lórí ẹ̀ka rírà àti títà lórí ẹ̀rọ ayélujára.
Gloo.ng kò jẹ́ kí àwọn ohun ìdíwọ́ inú ètò ọrọ̀-ajé nípa lórí òun.
"Pẹ̀lú wí pé a ṣe déédé pẹ̀lú ibi tí a fẹ́ múṣẹ, à ń pàdánù owó sọ́dọ̀ àwọn tó ń polówó àti àwọn lórí àwọn ohun mìíràn tí a ná owó sí, " D.O rántí, "ó hàn gedegbe láti jẹ́ kí gbogbo okòwò náà wà títí di ìgbà tí yóò máa mú èrè wá yóò le.
Ìsinmi tí ó nípa wáyé ní ọdún 2018 nígbà ti ẹ̀ka olórí ilé-iṣẹ́ Unilever, ọ̀kan gbòógì tí ó máa ń pèsè fún Gloo.ng nitori ọ̀pọ̀lọpọ̀ àwọn òṣìṣẹ́ tí wọ́n máa ń béèrè nibẹ̀, Ó ṣe àfihàn ohun tí ó nífẹ̀ẹ́ sí tí ó jẹ́ nípa ṣíṣe owó lórí ẹ̀rọ ayélujára oníojútùú.
Ṣíṣe àkíyèsí bí àwọn òṣìṣẹ́ Gloo.ng tó ń wọ aṣọ ṣe ń ṣiṣẹ́ dáadáa, adarí Unilever ronú lórí ìdí tí ohun kò ṣe tí ì lo ọ̀nà tí ọ̀pọ̀ ń lò láti ṣiṣẹ́ wonyi.
"A sọ bẹẹ ni nítorí ìbéèrè fún un wá láti olú ẹ̀ka ilé-iṣẹ́ wa.
A ṣàmúlò ètò SAP wọn, mo sì fún un ní àlàjẹ́'Enterprise Consumables Management System' (ECMS )."
Ní àárín oṣù 3, wọ́n ti buwọ́lu oníbàárà ńlá mìíràn ní Coca Cola sí ECMS.
Ìgbésẹ̀ yìí sàmì fún Gloo.ng ipò ìṣe déédé fún èrè wọn, èyí tí ó jẹ́ àkókò ìfihàn òjìji fún D.O.
Ó kó àwọn ọmọ ẹgbẹ́ rẹ̀ jọ, pẹ̀lú ìtẹnumọ́ ìdí tí ó fi ṣe pàtàkì láti ní ipa tí ó ṣe kókó ní ọdún 2019, pẹ̀lú ìbùkún lọ́dọ̀ àwọn olùdókòwò àti àwọn tí ó ní ìpín nínú ilé-iṣẹ́, wọ́n kúrò ní ipò B2C(Gloo.ng) sí B2B ibi tí a tí ń ṣe okòwò lórí ẹ̀rọ ayélujára (Gloopro )fún ohun tí ó níṣe pẹ̀lú ilé-iṣẹ́ ńlá ńlá.
Ẹ̀yin ẹlẹgbẹ́, ẹ gbọ́ mi!
A ní ìròyìn ńlá tí ó ń tinú @Gloo_ng bọ̀ lóṣù tó ń bọ̀!
A óò ṣe títa ọjà lórí ẹ̀rọ ayélujára, a óò sì máa fi okòwò mìíràn lọlẹ̀ tí a ti ṣe láti bí i oṣù 18 nínú lílọ pẹ̀lú ìfunra!💪🙌 ṣáájú àkókò náà, a óò máa ta àwọn ọjà tí a ní láti jèrè pẹ̀lú ẹ̀dínwó 50%!
Ẹ máa bá wa kálọ!
"Lónìí, a ní ní ìkàlẹ̀ púpọ̀ nínú àwọn ọ̀pọ̀lọpọ̀ àwọn oníbàárà tí wọ́n ni búráǹdì wọ̀nyí; Unilever, Coca Cola British American Tobacco, Seplat, àti púpọ̀ wọn."
Láàárín àwọn oṣù tí a kéde Gloopro, D.O ní òye lójijì, láti tún wa irúfẹ́ ọ̀nà àbáyọ kan náà tí ó wà okòwò fún àwọn ẹ̀ka yòókù.
Ó bẹ̀rẹ̀ àwọn iṣẹ́ ìwádìí nínú wọ́n sì padà dúró lórí ẹ̀ka títa ohun díẹ̀ díẹ̀ fún ìjẹ àwọn ènìyàn - ìpinnu tí ó rọrùn ni èyí látàrí wí pé oníbàárà tí ó máa ń ṣe agbátẹrù béèrè fun.
Pẹ̀lú irúgbìn mílíọ̀nù $1 ní ọwọ́, Ó bínú gba àwọn tí wọ́n ní ẹ̀bùn ìmọ̀ ẹ̀rọ.
D. O wí pé òun sọ ọ̀nà àbáyọ tuntun náà ní 'Gloopro Septa' ṣùgbọ́n láàárín ìgbà tí òun fi ń ṣe é, òun ṣàwárí ohun tó ṣe pàtàkì.
"Nítorí pé àwọn ilé-iṣẹ́ (ECMS and Gloopro Septa) ń ṣiṣẹ́ ní ipele tí ó yàtọ̀ gédégbé, àfojúsùn wọn sì dá lórí ọjà ọ̀tọ̀ọ̀tọ̀, ó di èyí tí ó padà yéni pé kíkan onírúurú nǹkan bẹ́ẹ̀ pọ ní ewu nínú.
Ìkọlura àṣà lè wáyé, tí yóò fà ìjà lórí fífúnni ní ohun gbà máa bínú àti ipa."
Ó tún jẹ́ kí Ó mọ̀ wí pé fífi àwọn tí ó ní ìmọ̀ ẹ̀rọ tí ó gbà fún Gloopro Septa sílẹ̀ yóò mú kí ìpènìjà ètò - ìsúná wà fún Gloopro.
"Mo wá ṣàgbékalẹ̀ ìpàdé gbogbogbò tí ó jẹ́ àrà ọ̀tọ̀ pẹ̀lú àwọn tí wọ́n ní ìpín nílé iṣẹ́ náà láti jíròrò lórí àwọn ohun tí ó ń fa ìdábùú, " D. O ṣe ìrántí "títẹnumọ́ pé Gloopro kò ní owó láti fi ṣiṣẹ́ àkànṣe.
A ní láti na ẹsẹ̀ síta láti wá àwọn olùdókòwò ìta láti gbárùkù ti ìdàgbàsókè ọjà náà."
Pẹ̀lú ààyè lọ́dọ̀ àwọn alákòóso Gloopro, D. O mú pẹ̀lú rẹ̀ David Umoh, Gloopro CTO nígbà náà, gbogbo wọn, ṣùgbọ́n ọ̀kan nínú àwọn onímọ̀ ẹ̀rọ tí ó ti ṣiṣẹ́ lórí Gloopro Septa, tí ó sì ti forúkọ sílẹ̀ fún PayPecker UK Limited ní ọjọ́ kejì oṣù kejìlá, ọdún 2020.
PayPecker jẹ́ èyí tí wọn yóò padà sọ lórúkọ KloudCommerce.
Àwòfín bí KloudCommerce ṣe ń ṣètò ìpín
Sí D. O, àwọn alákòóso Gloopro fẹ́nukò láti gbé Gloopro Septa IP sí ilé-iṣẹ́ tuntun ní pàsípàrọ̀ 20%, látàrí ìṣirò pé wọ́n ti ná dọlà títí di ìgbà náà láti ṣe ohun èlò náà.
Èyí jẹ́ kí ìwọ̀n tí KloudCommerce tẹ́lẹ̀ dúró déédé tí ó jẹ́ mílíọ̀nù mẹ́rin ó dín mílíọ̀nù $3.75.
Pẹ̀lú David Umoh tí ó mú láti Gloopro, D.O gba ṣiṣẹ́ ẹni tí ó jẹ́ ọ̀gá fún ohun èlò tí orúkọ rẹ̀ ń jẹ́ Frank Atashili.
Wọ́n fún wọn ní àṣẹ bí ẹni tí ó wà ní ipò olùdásílẹ̀ náà, wọn sì fún wọn ní ìpín 15% àti 10% lẹ́ṣẹṣẹ, nígbà tí a fún D.O ní 55%.
Ṣùgbọ́n àwọn kan nínú àwọn olùdókòwò Gloopro wọn sọ̀rọ̀ lórí ẹ̀dùn ọkàn wọn lórí rògbòdìyàn tó lè ṣẹlẹ̀ lórí ìyàtọ̀ nínú ohun tí ó ń wu ni, wọ́n fún D.O ní ipa méjì gẹ́gẹ́ bí i olùdásílẹ̀ àti ẹni tí ó ní ìpín ni Gloopro tí ó ga jù lọ tí ó sì jẹ́ òun náà ni olùdásílẹ̀ ilé-iṣẹ́ tuntun náà.
"Láti ṣiṣẹ́ lórí ẹ̀dùn ọkàn yìí, mo fi àbá sílẹ̀ wí pé àwọn olùdásílẹ̀ mẹ́tẹ́ẹ̀ta, pẹ̀lú èmi náà a óò máa ní láti mú nínú owó tí ilé-iṣẹ́ rí lórí àwọn tí wọ́n fẹ́ ní ìpín nínú rẹ̀ ju òdiwọ̀n ìpín tí ilé-iṣẹ́ bá fọwọ́ sí lọ, ní èyí tó jẹ́ láàárín ọdún mẹ́rin ni àṣẹ yóò tó wà lórí rẹ̀.
Èyí túmọ̀ sí wí pé ní ìbẹ̀rẹ̀ yálà D.O tàbí àwọn tí wọ́n jọ jẹ́ olùdásílẹ̀ ló lo ìpín wọn.
Ní ìlòdìsí èyí, a fún Gloopro ní gbogbo 20%, ní èyí tí ó fún un ní gbogbo agbára oní nǹkan.
"Èyí ló jẹ́ kí ìdáàbò bo Gloopro gẹ́gẹ́ bí ẹni tó jẹ́ olùpilẹ̀ṣè, " D.O ṣàlàyé, "Fún ìwọ̀nwọntùnsì síbẹ̀ síbẹ̀, gbogbo tá wọn náà jẹ́ ara olùdásílẹ̀ ni a fún ní ìpín (0.000001%) ní ìkọ̀ọ̀kan wọ́n sì ní ẹ̀tọ́ láti dìbò, dé ipele tí a yàn fún wọn "
Ó gbà pé ìgbékalẹ̀ náà jẹ́ kí, òun gẹ́gẹ́ bí olùdásílẹ̀ àti ẹni tí ó ní ìpín tí ó ga jù lọ, àti láti lè yan àwọn ọmọ ìgbìmọ̀ mẹ́ta, nígbà ti Gloopro lè yan ẹnìkan.
Títẹ̀lé ìpinnu àwọn ìgbìmọ̀ tí kò ní bákan -béjì nínú, D.O bẹ̀rẹ̀ sí ní ṣe KloudCommerce.
Láàárín oṣù karùn-ún àti oṣù keje ọdún 2021, ó rí àpapọ̀ $500, 000 nínú owó ṣáájú kí okòwò tó bẹ̀rẹ̀ látọ̀dọ àwọn olùdókòwò tí ó níye, nípasẹ̀ àwọn àkọsílẹ̀ SAFE.
Ó rí i wí pé òun ṣe ìtẹnumọ́ pé gbogbo olùdókòwò mọ̀ sí àdéhùn àwọn tí ó ní ìpín ni ile-iṣẹ́ àti àkóónú bí ọdún mẹ́rin tó ní yóò ṣe lọ.
Àwọn olùdókòwò tuntun ní ipá láti ṣe àdàlù ìpín àwọn tí ó ní ìpín ni ile-iṣẹ́ tẹ́lẹ̀.
Ṣùgbọ́n ṣá, nítorí pé wọ́n gbowó nípasẹ̀ àwọn àkọsílẹ̀ SAFE, àwọn olùdókoowò kò leè pàṣẹ ìpíndọ́gba tàbí àwọn ipò àjọ títí di ọ̀wọ́ ìdáṣẹ́sílẹ̀ ọjọ́-iwájú, èyí tí í ṣe ìlànà pàtàkì fún àwọn ìdókoòwò SAFE.
Ẹni tí ó jẹ́ adarí àwọn olùdókòwò SAFE fi ẹ̀dùn ọkàn rẹ̀ hàn nípa àwọn àǹfààní tí D.O tí ó jẹ́ olùdásílẹ̀ ní.
"Láti dáàbò bo àwọn (olùdókòwò SAFE) àǹfààní ti wọn, àwa tí a jẹ́ onípìn nílé iṣẹ́ tẹ́lẹ̀ fẹnukò láti ṣàtúnyẹ̀wò àdéhùn àwọn tó ní ìpín láti rí i dájú wí pé olùdásílẹ̀ kankan kò gba ohun tuntun lọ́jọ́ iwájú, "D.O ṣàlàyé.
Ní báyìí, ó fi ẹ̀tọ́ rẹ̀ sílẹ̀ láti yan ẹni mẹ́ta, láìyọ àwọn olùdókòwò SAFE sílẹ̀, fún ìgbìmọ̀, ṣùgbọ́n ohun tí ó fẹ́ gan-an kò sí nílẹ̀, Ó yàn láti dídàgbà sókè okòwò lórí ohun tí ìgbìmọ̀ jẹ́ lóhùn àkọ́kọ́ fún ìgbà díẹ̀.
sísọ̀rọ̀ lórí ẹ̀sùn náà
D.O níkánkán sọ̀rọ̀ lòdì wí pé òun ná owó ní ìnákùná àti pé okòwò náà mumú láyà òun ju ohun èlò náà lọ.
Ó ṣe ìtẹnumọ́ wí pé pẹ̀lú ìrírí lẹ́nu iṣẹ́ tó ti ju ogún ọdún lọ, òun máa ń dúró lórí ìpinnu tí ilé-iṣẹ́ bá ṣe tí ó wà fún àǹfààní ilé-iṣẹ́.
Ní ìlòdìsí ohun tí ìròyìn WeeTracker ń ṣàfihàn, yóò dàbí wí pé òun kò ṣe púpọ̀ nínú ìpinnu.
Nípa ìrìnàjò lọ sí Gánà
D.O ṣàlàyé pé ní àfikún sí CTO àti CPO, ó mú àwọn akọ́ṣẹ́mọṣẹ́ tí wọ́n bá ìgbà mú wá gẹ́gẹ́ bí i COO.
Láti ìgbà tó ti darapọ̀ nínú ètò náà, wọn kò fún un ní ààyè láti yọ owó ìdókòwò tí ilé iṣẹ́ rí láti ara àwọn tó ń ní ìpín nínú ilé-iṣẹ́.
Síbẹ̀síbẹ̀, ó máa ń ṣe ìdókòwò nínú títẹ̀lé àwọn owó tí wọ́n ń gbà káàkiri fún ìdókòwò nípasẹ̀ àwọn àkọsílẹ̀ SAFE.
"Òun (Aláṣẹ àti Olùdarí náà) ní kánkán lọ ṣiṣẹ́ lórí ọgbọ́n tí wọn yóò ta láti tajà", D.O rántí, "A rí i pé àwọn tí wọ́n ń tajà díẹ̀ díẹ̀ tí à ń fọkànsí àwọn ni wọ́n ní àpérò jù, àwọn sì ní wọ́n ṣe àfihàn ilé-iṣẹ́ wọn jù lágbàáyé, láìyọ Áfíríkà sílẹ̀.
"Nínú iṣẹ́ ìwádìí wa, a rí àwọn ohun tí wọ́n ti ṣe àfihàn wọn tó lé ní 200 káàkiri orílẹ̀-èdè."
Tẹ́lẹ̀, nígbà ti ìgbà Gloopro Septa, D.O ṣe ìdánimọ̀ pé títa ọjà fún àwọn tó ń tun tà díẹ̀ díẹ̀ gba ọ̀nà tí ènìyàn ti ṣiṣẹ́ lé lórí dáadáa ju ṣiṣẹ́ ìpolówó àwọn ọjà tó níṣe pẹ̀lú ìmọ̀ sáyẹ́nsì.
Àwọn tí wọ́n ń tajà díẹ̀ díẹ̀ ojú wọn a máa dí ní ní òòjọ́ fún títà ní ipele tí ó ga ní àwọn ìyárá àwọn ìgbìmọ̀.
"Síbẹ̀síbẹ̀, nígbà tí wọ́n bá lọ fún àfihàn yìí ààyè a tún máa si sílẹ̀ fún wọn gan-an láti tajà tí ipele rẹ̀ ga nítorí wọ́n máa ń lọ pẹ̀lú èrò ọkàn kíkọ́ ohun tuntun."
D.O pe ìlànà yìí ní "Ìlànà Distro Ajẹmọ́-Ìṣe’’.
Ó níṣe pẹ̀lú ṣiṣẹ́ àfihàn àwọn ohun ọ̀tun ní àwọn ibi ayẹyẹ jákèjádò ilẹ̀ Áfíríkà, tí ó bẹ̀rẹ̀ láti orí ohun jíjẹ àti ohun mímu apá ìwọ oòrùn Áfíríkà àti àwọn ayẹyẹ tí ó níṣe pẹ̀lú ẹwà ní ìwọ̀ oòrùn Áfíríkà ní ìlú Èkó, àti jíjẹ agbátẹrù tí ó ga jù lọ fún ọ̀ṣẹ̀ ìṣaralóge ni Accra lórílẹ̀ -ede Gánà.
"Ẹni tí a wò bí àwòṣe wa lati ọjọ́ àkọ́kọ́ wá láti Áfíríkà.
Mo ti kọ ilé-iṣẹ́ lóríṣìíṣìí sí orílẹ̀-èdè Nàìjíríà fún ogún ọdún, mi ò nífẹ̀ẹ́ sí ṣíṣe ìyẹn mọ́."
COO alára ni ó gba ṣíṣe agbátẹrù fún koko orí-ọ̀rọ̀ wa fún ọ̀ṣẹ̀ ìṣaralóge ní Accra, ó sì gbìyànjú láti dúnàdúrà ẹ̀dínwó tí ó jọjú lórí iye, " D.O mú ìrújú kúrò, nígbà tí ó ń sọ nípa WeeTracker lórí pé wọ́n ná ànájù owó fún ayẹyẹ náà.
Oṣù kejìlá, ọdún 2021 ni wọ́n fi ọ̀sẹ̀ ìṣaralóge Accra sí.
D.O ran COO àti ẹni tí wọ́n ṣẹ̀ṣẹ̀ yàn gẹ́gẹ́ bí i alákòóso fún gbígbòrò Áfíríkà niṣẹ́ ṣáájú ìgbà tó yẹ.
Nígbà tí wọ́n débẹ̀, wọ́n gba àwọn òṣìṣẹ́ ìbílẹ̀ mẹ́ta, wọn sì ṣe ìdásílẹ̀ ọ́fííìsì.
"Láti ìgbà náà lọ títí di ìgbà ayẹyẹ ní Accra, a ṣe ìdánimọ̀ okòwò ẹgbẹ̀rún mẹ́rin, èyí tí a fikún ìtọ́nà, a sì buwọ́lu 4000 nínú wọn, " èyí ni ẹni tí ó jẹ́ alákòóso fún gbígbòrò Áfíríkà sọ fún àwọn Techpoint Africa ní ipò àìdánimọ̀.
Iṣẹ́ rẹ̀ niṣẹ́ pẹ̀lú ṣíṣàlàyé lẹ́ṣẹṣẹ títún àwọn àwòṣe ní Nairobi àti Johannesburg, àti Cairo ṣe.
Kò wá rí ààyè láti fojú rí oríire náà ní kíkún, bí ó ṣe fiṣé sílẹ̀ fún àwọn ìdí tí ó ṣe pàtàkì sí i ní oṣù kìn-ín-ní.
"Mo lọ sílé ní oṣù kejìlá láti lọ lo àkókò pẹ̀lú àwọn ẹbí mi lẹ́yìn ọ̀pọ̀lọpọ̀ ìgbà tí mi ò ti sí pẹ̀lú wọn fún ọ̀pọ̀lọpọ̀ oṣù, " Ó rò nípa ohun tó ti ṣẹlẹ̀ sẹ́yìn ".
"During my stay, an opportunity in Lagos arose, which would clash with my responsibilities in Ghana. Lákòókò tí mo fi wà níbẹ̀, àǹfààní kan súyọ ní ìlú Èkó, èyí tí yóò kọlu ojúṣe mi ni Gánà.
Ní àkókò kan náà, Ìjọba orílẹ̀-èdè Gánà kàńnípá láti gba abẹrẹ tí yóò dáàbò bo ara lọ́wọ́ COVID láti tún wọlé.
Mi ò tí ì gba abẹrẹ náà."
Èyí ni ó mú mi fiṣé sílẹ̀, èyí tí ó padà jẹ́ ìfàṣẹ́yìn fún D.O tí ó jẹ́ wí pé ẹyọ ohun kan ló ní láti mú: láti padà kí ó sì ṣe ojúṣe CEO rẹ̀ látọ̀nà jíjìn tí yóò sì tún máa ṣàkóso gbígbòrò Accra.
Ìdúró rẹ̀ lòdì sí gbígba abẹrẹ àjẹsára COVID túmọ̀ sí wí pé kò lè padà sí orílẹ̀-èdè Nàìjíríà.
Ṣíṣe eléyìí yóò dènà pípadà rẹ̀ sí Gánà, tí yóò sì fifi àwọn ẹlẹgbẹ́ ìbílẹ̀ rẹ̀ láì ní adarí.
COO ti padà sí orílẹ̀-èdè Nàìjíríà nígbà tí ọ̀ṣẹ̀ ìṣaralóge Accra parí.
Mo bi D.O ní ìbéèrè lórí ẹ̀sùn níná owó ní ìnákùná ní Gánà, èyí tí ó dáhùn wí pé, "Ṣé òun yóò gbé hòtẹ́ẹ̀lì fún ìgbà tó ju oṣù méjì kí òun ná epínǹì nínú owó tara òun?
Kódà, COO alára ni ó ṣe àwárí hòtẹ́ẹ̀lì tí owó rẹ̀ pọ̀ ṣùgbọ́n tí wọ́n ń ṣiṣẹ́ dáadáa, ó sì gba ẹ̀dínwó tó ṣe kìṣí nígbà tí a ti rí ìdánilójú pé mo máa wà ní Accra fún ọjọ́ gbọọrọ."
Lórí àwọn ọjà tí ìpinnu ìbéèrè wà lórí wọn
Pẹ̀lú ìlérí àwọn mẹ́tíríìkì okòwò, ọjà KloudCommerce kojú ìpènìjà, èyí tí kò yọ àìrí ìlépa wọn àti àwọn ohun tí ó ní àbàwọ́n.
D.O ṣe àtakò ìròyìn WeeTracker, Ó tepele mọ́ wí pé kò fìgbà kan ṣi àwọn olùdókòwò lọ́nà.
"Ohun tí a ti ní gẹ́gẹ́ bí àwòṣe fún okòwò, tí a kọ sílẹ̀ gẹ́gẹ́ bí i ìlàpa fún àwọn olùdókòwò, ni àwọn owó tí a rí nípa ibi tí àwọn olùdókòwò wá à, " Ó ṣàlàyé.
"Níbí yìí, ibi tí 'àwọn olùdókòwò wà' kò túmọ̀ sí iye ìsọ̀ bí kò ṣe pé ó ń sọ ipò láàárín ibi tí ìsọ̀ àwọn olùbáárà wà àbí ṣáìnì tí wọ́n fẹ́ ló ní ti ìmọ̀ ẹ̀rọ láti ṣe àkóso àti láti fi ṣe gbígbé àwọn àkójọ ọjà.
D.O ṣe àlàyé lẹ́kùnrẹ́rẹ́ pé ní oṣù kìn-ín-ní ọdún 2022, bí wọ́n ṣe ń ro gbígba owó olùdókòwò káàkiri, èsì láti ọ̀dọ̀ àwọn olùdókòwò ṣe àfihàn pé àwọn ní láti ṣe àtúnṣe sí KPIs wọn.
Èyí tí wọn ò bá fi gbájúmọ́ iye ibi àkójọ ọjà tí wọ́n ń rí, wọ́n ní kí wọn ṣe ìtẹnumọ́ òdiwọ̀n ohun tí wọ́n ṣe ibi náà.
Ẹni tí ó ń darí nínú àwọn olùdókòwò fún owó olùdókòwò náà ń fẹ́ láti ṣe àkíyèsí ìtẹ̀síwájú láàárín oṣù mẹ́ta pẹ̀lú KPI tuntun.
D.O jẹ́ kí ó di mímọ̀ pé ó máa ń pín àwọn ohun tó ń ṣẹlẹ̀ sí àwọn olùdókòwò rẹ̀ déédé pẹ̀lú àwọn olùdásílẹ̀ yòókù, láti ṣàtúnṣe, kí òun tó fi wọ́n ránṣẹ́.
"Síbẹ̀, láti oṣù kẹfà sí oṣù kejìlá ọdún 2021 lásìkò oṣù mẹ́fà tí ó ṣe kókó láti ìtẹ̀síwájú èlò àti ìfihàn rẹ̀ lọ́jà, èlò náà kò tí ì ṣe é lò fún kókó mẹ́ta tó ṣe pàtàkì láti mú ọjà àti jẹ́ kí àwọn oníbàárà ní i.
A ti sanwó fún àwọn ayẹyẹ wọ̀nyí.
Nítorí náà, mo dúró lórí mímú àwọn oníbàárà ní àwọn ọjà tí a kò tí ì parí náà, rírí i dájú ní kété tí a bá ti ṣe e tán, mímú wọn wá sí ojútáyé yóò dàbí ìgbà tí ènìyàn ń fẹran jẹ̀kọ."
Alákòóso fún gbígbòrò Áfíríkà jẹ́rìsí àkáǹtì D.O.
"A dárí láti ṣe ìfiránṣé gbogbo okòwò tí a ti fún àwọn ẹlẹ́gbẹ́ Èkó.
"Wọn yóò ṣètò ìtẹ̀síwájú KYC láti máa sanwó àwọn oníbàárà okòwò yìí."
Mo ṣe àfàyọ pé ìròyìn WeeTracker ṣàfihàn àwọn aláṣẹ tó ṣe kókó tí wọ́n máa ń sọ pé ó máa ń sún ibi tí ọjà bá ń lọ lójijì jù.
Báwo ni màá ṣe ní irú ipá bẹ́ẹ̀ nígbà tí kì í ṣe èmi ni mo wà tààrà nídìí ìdàgbàsókè ọjà?
Tí a bá rí ọjà kan tí a lò níbi tí oníbàárà kan wá à, tí kò sì ṣiṣẹ́ bí ó ti yẹ, ṣé èmi ni mo kóòdù rẹ̀ ni?
Ṣé mo bójútó àwọn tí ó kóòdù rẹ̀?
Èyí ni ojúṣe àwọn tí wọ́n jọ ṣe àwárí ọjà náà."
Nínú èrò D.O, ohun tí ó fa èdè àiyedè àti àìgbà ló bẹ̀rẹ̀ sí ní máa kojú látọ̀dọ àwọn olùdásílẹ̀ bí tirẹ̀.
"Mo ti rí i wí pé irú nǹkan báyìí lè fa ìṣubú fún ilé-iṣẹ́.
Èmi nìkan ni ó ń ṣiṣẹ́ kára láti ṣàwárí ìdókòwò, kì í ṣe àwọn.
Mo pàgọ́ ti àwọn olùdókòwò látàrí ìdánilójú tí wọ́n fún mi nípa tí ọjà bá ti délẹ̀.
Ìkùnà wọn láti jíṣẹ́ jẹ́ ìjìyà àti ohun ìtìjú sí mi, " Ó ṣàlàyé.
Síbẹ̀síbẹ̀, ní bí ioṣù kẹta, ọdún 2022 lẹ́yìn tí D.O padà dé láti orílẹ̀-èdè Nàìjíríà, ó ṣe onígbọ̀wọ́ fún adarí àwọn olùtajà nípa bíbọwọ́lu ọkàn gbòógì nínú àwọn oníbàárà tí ó ní ẹ̀tọ́ ìyàsọ́tọ̀ fún pípín ìgbé ayé káríayé àti àwọn tó ń ta nǹkan ẹwà jákèjádò ìwọ̀ oòrùn Áfíríkà.
Ṣùgbọ́n ètò tí a ṣe láti sọ̀rọ̀ lórí ọjà tí yóò sì jẹ́ èyí tí àwọn ènìyàn yóò máa wò ó bí ó ti ń lọ ní ibi tí àwọn oníbàárà wà kùnà.
"ìyẹn ló ba nǹkan jẹ́ fún mi.
Wọ́n ní láti ló àfikún oṣù mẹ́ta si, síbẹ̀ àríwísí sìwà àti àwáwí.
Mi ò gba nǹkankan nínú rẹ̀ mọ́."
Ní àkókò yìí, KloudCommerce tí ń pàdánù owó.
Nítorí náà Ó lọ bá àwọn kan nínú àwọn olùdókòwò láti fi bí nǹkan ṣe rí hàn wọ́n.
Ọ̀kan nínú wọn ni Adédayọ̀ Amzat ti Zedcrest Capital, tí ó sọ wí pé òun ni olùdókòwò SAFE tí ó ní ìpín tí ó pọ̀jù.
Ohun àkọ́kọ́ tí ó tẹ̀le ni ìdásílẹ̀ ìgbìmọ̀, pẹ̀lú èrò láti ṣàfihàn ìjọba nínú ṣíṣe àkóso ọjà.
wahala ninú iyàrá ìgbìmọ̀
Ó ṣe kókó láti rántí pé nítorí ìfẹnukò àwọn onípìn, D.O àti Gloopro nìkan ní wọ́n ní àǹfààní láti gbé tàbí yan ènìyàn tí yóò jókòó lórí ìjókòó ìgbìmọ̀, nítorí owó olùdókòwò kò tí ì di èyí tí a ti ṣe.
"Láti ṣe aṣojú àwọn tí ọ̀rọ̀ kán àn - àwọn olùdásílẹ̀, àwọn olówò olùdókòwò, àti Gloopro - mo lo étọ́ láti yan ara mi, Adédayọ̀ Amzat, àti aṣojú kan láti Gloopro sí ìpàdé náà, " D.O ṣàlàyé.
Ìpàdé àwọn ìgbìmọ̀ àkọ́kọ́ jẹ́ èyí tí ó wáyé ní ọjọ́ kìn-ín-ní oṣù kẹrin, ọdún 2022, lọ dáadáa pẹ̀lú gbogbo ohun àrítọ́kasí.
Ní ìpàdé náà ni àwọn ara olùdásílẹ̀ Umoh àti Atashili.
"Àwọn ìgbìmọ̀ náà gbà èdè àiyedè láàárín àwọn ara olùdásílẹ̀.
Wọn sọ fún wa láti ṣe àpèjọ ìpàdé àwọn olùdásílẹ̀ láti sọ̀rọ̀ lórí awuyewuye, bí ó ṣe hàn pé ó níṣe pẹ̀lú ìdarí lórí ọjà rògbòdìyàn tara ẹni lọ, "D.O ṣàlàyé.
D.O ṣe àfihàn pé nítorí owó ti ń tán, wọ́n ní láti fòpin sí gbígba owó oṣù, tí ó ṣe déédé sí òpin oṣù kìn-ín-ní, nígbà tí àwọn ara olùdásílẹ̀ náà ń gba ìdajì owó.
"Èmi àti àwọn ara olùdásílẹ̀ ríra lọ́jọ́ kejì, Ó ṣàlàyé, "Ní àkókò ìpàdé, nígbà tí wọ́n bí wọ́n bóyá ìṣe déédé wọn yóò máa tẹ̀síwájú lórí gbígba owó àbọ̀, àwọn olùdásílẹ̀ yòókù ṣe àfihàn wí pé ipá lè wà láti kúrò láàárín oṣù mẹ́ta tí ayipada kò bá sí nípa ipò náà.
Èyí yàmí lẹ́nu.
Àwọn ènìyàn wọ̀nyí jẹ́ àwọn tí mo fún ní 10% àti 15% nínú ohun tí ilé iṣẹ́ náà ní tí ó ti tó ìwọ̀n mílíọ̀nù $5.1, pàápàá jù lọ lẹ́yìn ìgbà tí wọ́n ti gba owó olùdókòwò tí ó níye tó tó $150, 000 látọ̀dọ àwọn olùdókòwò tí ó wà tẹ́lẹ̀.
Nínú ìpàdé àkọ́kọ́ àwọn ìgbìmọ̀, Amzat wádìí nípa bíbá àwọn olùdásílẹ̀ yòókù ṣòrọ̀ tààrà, èyí tí D.O kò faramọ́.
"Síbẹ̀síbẹ̀, sí ìyàlẹ́nu mi, Amzat àti àwọn olùdásílẹ̀ yòókù bẹ̀rẹ̀ sí ní máa bára wọn sọ̀rọ̀ lẹ́yìn tí ó sọ mí di aláìmọọre, "Ó ṣàlàyé.
Adédayọ̀ tí fi ìgbà kan fi ọ̀rọ̀ rẹ̀ pẹ̀lú ọkàn nínú àwọn olùdásílẹ̀ lórí ìkànnì WhatsApp èyí tí mo fi rí i gẹ́gẹ́ bí i ẹni tí ó ṣe déédé tí ó sì jẹ́ olóòótọ́ - láti mú mi bínú ni mo rò.
Mo fi ohun kan náà han COO àti àwọn olùdásílẹ̀ yòókù tí a sọ tí mo mọ̀ pé àwọn náà yóò ti rí nǹkan náà. — D.O(@davidicdoc ) 1 Oṣù Kẹsàn-án, ọdún 2023
"Ìgbà yìí gan-an ló hàn kedere sí me pé nǹkan ṣọwọ́ òdì".
Ni ibí yìí, mo tọ́kasí ìròyìn WeeTracker, èyí tí ó sọ pé òun gba owó oṣù fún ọ̀pọ̀lọpọ̀ oṣù tí òun kò sì san owó fún àwọn púpọ̀ nínú ọmọ ẹgbẹ́ àti pé okòwò tí kò tọ́ túmọ̀ sí fún ilé-iṣẹ́.
"Irọ́ pátápátá nìyẹn", D.O fìdí ẹ múlẹ̀.
Mi ò fìgbà kan fi gbígba owó oṣù tèmi ṣàkọ́kọ́ lórí owó oṣù àwọn òṣìṣẹ́.'.
Kódà ìgbà tí ó di oṣù kẹta ọdún 2022, la bẹ̀rẹ̀ sí ní dojúkọ ìpènìjà lórí fífún àwọn òṣìṣẹ́ ní owó oṣù tó tọ́ látàrí owó tí kò tó, èyí sì fa ìfàṣẹ́yìn nínú ìdókòwò tí à ń fẹ́.
Ní àkókò yìí, èmi alára ti fòpin sí gbígba owó oṣù láti oṣù kìn-ín-ní.
Mo tilẹ̀ tún yáwó ní titi tara mi fún ilé-iṣẹ́ láti sanwó àwọn òṣìṣẹ́ ní oṣù kẹrin.
Mo jẹ́ onídùúró fún sísanwó òṣìṣẹ́ ní oṣù kẹrin ọdún 2022 tí àpapọ̀ rẹ̀ sì jẹ́ mílíọ̀nù mẹ́ẹ̀dógún náírà (yíyọ tèmi kúrò ): mo ti lọ yá owó fún ilé-iṣẹ́ látọ̀dọ àwọn ọ̀rẹ́ tó fira wọn sípò mi, mo sì fi ohun ìdúró lọ́wọ́ ara mi sílẹ̀ láti sọ wí pé máa dáwó náà padà.
Èrèdí láti dáwó náà padà di èyí tí kò jẹ́ ìtẹ́wọ́gbà, lẹ́yìn ìpènìjà pé kò kúnjú òṣùwọ̀n láti ṣiṣẹ́ tó jẹmọ́ òfin nítorí àìṣojú ṣàájú...– D.O (@davidicdoc ) ọjọ́ kìn-ín-ní oṣù kẹsàn-án, ọdún 2023
Ó wí pé ó pọn dandan láti mọ̀ nígbà pé oṣù tí KloudCommerce ṣẹ̀ṣẹ̀ bẹ̀rẹ̀ iṣẹ́, ṣáájú gbígba owó olùdókòwò, Gloopro fàyè ru oríṣìíríṣìí ìnáwó bí ilé gbígbà, ìwé títẹ̀, Íńtánẹ́ẹ̀tì, kọ́ńpúútà alágbèéká, owó oṣù àti bẹ́ẹ̀ bẹ́ẹ̀ lọ.
Àwọn owó tí a dárúkọ tan mọ́ àwọn ìdúnàdúrà, èyí tí ó kàn jẹ́ apá kan owó sísan fún gbèsè KloudCommerce, èyí tí ó dádúró báyìí, tí a ní pẹ̀lú Gloopro.
Sísanwó padà jẹ́ èyí tí ó di mímúṣe látàrí ìbéèrè ìgbìmọ̀.
Sí D.O, èyí tí wọn ò bá fi fún un ní àǹfààní láti sọ̀rọ̀ tàbí mú awúrúju kúrò, Amzat dá ẹgbẹ́ sílẹ̀ ní ìkànnì WhatsApp pẹ̀lú abala àwọn olùdókòwò, tí wọ́n sì ń tan ìròyìn ẹlẹ́jẹ̀ kiri nípa rẹ̀.
Ó ní àrídájú pé èrò Amzat ni láti mú ìkórira wá, ní èyí tí kò bá fi jẹ wí pé ó ń ran ilé-iṣẹ́ lọ́wọ́ tinú tinú láti wà ní ọ̀nà tóótọ́ pẹ̀lú àlàkalẹ̀ ọjà náà.
"Tí ó bá jẹ́ wí pé ló gbàgbọ́ pé àṣìgbọ́ ọ̀rọ̀ nípa ètò ìsúná wà, ó yẹ kí ó lo ètò ìjọba láàyè rẹ̀", D.O tẹnumọ, "ìlànà wá à fún irúfẹ́ ẹ̀dùn ọkàn náà.
Ó yẹ kí wọ́n fisun àwọn ìgbìmọ̀.
Ohun tí ó tẹ̀le, àwọn ìgbìmọ̀ jókòó ìpéjọ, ní èyí tí yóò si fún àwọn ayẹ ìwé-owó wò láti ìta láti ṣe àyẹ̀wò tó tọ́.
Lẹ́yìn àyẹ̀wò yìí ni ayẹ ìwé owó wò láti ìta yóò wà kéde ní ìbámu pẹ̀lú àíbójúmu tó wà nínú ètò ìsúná.
Ẹ̀sùn tó ń tàn káàkiri lórí ìkànnì Kíló ń ṣẹlẹ̀ mú kí àwọn olùdókòwò SAFE fún ìpàdé to kúnjú ìwọ̀n pẹ̀lú àwọn aláṣẹ nínú ilé-iṣẹ́.
Ìpàdé yìí yóò jẹ́ wí pé àwọn akópa yóò jẹ́ olùdókòwò, D.O, àti àwọn aláṣẹ ẹgbẹ́ rẹ̀.
Wọ́n ṣètò àwọn àkòrí àti àwọn ẹ̀dùn ọkàn tí wọn yóò sọ̀rọ̀ lé lórí nínú ìpàdé náà, ní èyí tí wọ́n yàn láti ṣe ní ọjọ́ Àbámẹ́ta, 27 Oṣù Karùn-ún, ọdún 2022.
Ìyípadà àìròtì wáyé nínú ìpàdé náà nígbà tí Amzat àti D.O bẹ̀rẹ̀ sí ní sọ̀rọ̀ burúkú síra wọn.
Bí ọ̀rọ̀ sísọ síra wọn yìí ṣe gbóná tó ló fà á tí àwọn olùdókòwò SAFE tí wọ́n jẹ́ alága ètò náà ṣe parí ìpàdé náà lákòókò tí kò yẹ.
Lẹ̀yin ìdojú-ìjà-kọra náà, D.O rí i wí pé yóò dára kí òun fi ipò rẹ̀ gẹ́gẹ́ bí i olùdarí sílẹ̀.
"Rírí bí nǹkan ṣe rí àti ìgbàgbọ́ nínú ìdarí ti lè parẹ́, pàápàá jù lọ pẹ̀lú ẹ̀rí bí Amzat ṣe fojú kéré mi, mo rí èyí gẹ́gẹ́ bí i ìpinnu tó tọ́.
Ó lo ọgbọ́n láti jẹ́ kí wọ́n mọ ìpinnu fún àwọn olùdókòwò tí wọ́n ti rí ìpàdé náà.
Ó tún lo bá Amzat sọ̀rọ̀ pẹ̀lú èrò rẹ̀ láti fiṣé sílẹ̀, Amzat sì gbà láti fi owó púpọ̀ sínú okòwò KloudCommerce pẹ̀lú wí pé D.O máa kúrò.
"Ó bámi lára mu", D.O ronújinlẹ̀, "Mi ò bẹ̀rẹ̀ pẹ̀lú KloudCommerce pẹ̀lú èrò jíjẹ Olùdarí fún ohun tó ju ọdún 4 lọ.
Ohun tí mo ń ronú lé lórí jù báyìí ni ọjà náà, a dẹ̀ ti lo ọ̀pọ̀lọpọ̀ àkókò nínú ibi awuyewuye níbi ìpàdé.
"Bí ó tilẹ̀ jẹ́ wí pé 21% èrò nípa ọjà ní a ti gbé lé mi lọ́wọ́ fún oṣù-18 tí mo lò, Ó wù mí kí ilé-iṣẹ́ rí àfojúsùn ọjà rẹ̀.
Amzat fi ìwé ìpè fún D.O láti pàdé ni Olú ilé-iṣẹ́ Zedvance ní ìlú Èkó láti sọ̀rọ̀ lórí ohun tó tọ́ fún àwọn ìdókòwò tí yóò tún máa wáyé àti lílọ D.O.
Ó dábàá àfikún ìdókòwò tí ó jẹ́ $200, 000, ó sì tún fi èrò rẹ̀ hàn láti ti àwọn olùdókòwò láti lè ṣe àfikún ìdúró wọn.
"Fún èmi ní ìdápadà, wọ́n retí kí n fi ìpín 10% mi tí a kò fi fún mi sílẹ̀, kí ń sì dúró gẹ́gẹ́ bí olùdámọ̀ràn fún ọdún kan kí ń tó lọ pátápátá, " D.O ṣàlàyé.
Sí ìyàlẹ́nu mi, ìwé àsìkò lórí ipò tí ó ṣàfihàn rẹ̀ nígbà tó pẹ́ kì í ṣe ìkan náà pẹ̀lú èyí tí a fẹ́nukò lé lórí nínú ìpàdé wa.
Èyí tí ó yẹ kí ó fi jẹ́ nǹkan tí a ní òye rẹ̀ tẹ́lẹ̀, ó dábàá pípín ìpín mi láti 55% sí 29% pẹ̀lú 21% tí ó jẹ́ èyí tí a ti fún mi tẹ́lẹ̀.
Ó tún fi àfikún 15% fún ara rẹ̀ ó sì pín àwọn ìyókù láàárín àwọn olùdókòwò kọ̀ọ̀kan àti àwọn tí kì í ṣe olùdókòwò."
Pẹ̀lú wí pé a gbọ́dọ̀ gba ilé-iṣẹ́ náà, D.O sọ pé ó wu òun tọkàntọkàn láti gba àwọn àlàkalẹ̀, pàápàá jù lọ èyí tí ó so mọ́ sísan ọ̀kẹ́ mẹ́wàá dọ́là láàárín ọjọ́ kan.
"Ní ọjọ́ gangan tí mo gbà àtẹ̀jíṣẹ́ náà, mo pe ìpàdé àwọn òṣìṣẹ́ láti kéde ìfiṣẹ́ sílẹ̀ mi.
Mo mú u dá wọn lójú pé owó láti san gbogbo owó oṣù wọn ń bọ̀, èyí tí ó jẹ́ wí pé oṣù kan ló bò ó, àti láti lè ṣe àkóso owó ìṣiṣẹ́.
Mo fi tó wọn létí pé COO máa máa ṣe ojúṣe mi, " D.O ṣàlàyé.
Síbẹ̀síbẹ̀, nígbà tí ohun dà nǹkan tí a kò rò, D.O sọ pé òun gba ìwé ètò ìṣèjọba tí a ti ṣàtúnṣe rẹ̀ lọ́wọ́ Amzat lọ́jọ́ kejì.
Ó wá dábàá ìdókòwò pẹ̀lú $50, 000, pẹ̀lú wí pé yóò ran láti gba ìyókù tí ó jẹ́ $150, 000.
Ní àfikún ó lérò láti fi 15% tí a dárúkọ tẹ́lẹ̀ fún ilé-iṣẹ́, Zedcrest Capital, ilé-iṣẹ́ tuntun tí ó ṣàlàyé àwọn ohun tí ó jẹ́ ìpín ilé iṣẹ́.
Àti, láti mú ohun tó burú burú jáì, ó fẹ́ kí ń fojú fo oṣù mẹ́fà tí wọn kò sanwó oṣù mi.
Kò sí ọ̀nà tí ń óò fi gba ìyẹn."
Ọ̀rọ̀ náà wá ń le si, títí tó fi dé oṣù kẹfà.
À ṣé, tí D.O kò mọ̀, àwọn òṣìṣẹ́ tí ń sọ wí pé kíkọ̀ rẹ̀ láti gba òfin tó dé ìdókòwò ni èrèdí fún owó oṣù méjì wọn tí wọn kò sàn.
"Wọn kò mọ̀ nípa ipò tí kò sunwọ̀n tí a gbé kò mí láyà", D.O ṣàlàyé.
Ó ti wá dojú ẹ̀, pẹ̀lú àwọn ìgbésẹ̀ olùdókòwò gan-an, kò yọrí sí rere láti ṣàṣàrò.
D.O sọ pé látàrí ipá tí ó pàpọ̀jù mú kí òun lọ ìyára pàjáwìrì nítorí àwọn àwọn ohun tó ń fojú hàn gẹ́gẹ́ bí i àpọ̀jù wàhálà.
Dídojúkọ wàhálà tí ó pọ̀ mú kí ń kọ̀wé fiṣé sílẹ̀ gẹ́gẹ́ bí i olùdarí, D.O kò yẹṣẹ̀, wíwọ ìṣe Amzat mú láti mú ìkànra wá láì ní ọwọ́ òfin nínú.
Ó buwọ́lu ìwé tí ó fi ìgbà ìṣàkóso, ṣùgbọ́n ó béèrè fún ohun tí yóò dé ìpín ẹni tí ó ní ìṣàtúnṣe tí a fẹnukò lé lórí tí yóò mú ohun tó lè fa iyè méjì ní apá ìwé tí tí ó fi ìgbà ẹni hàn lórí oyè.
"Mo mọ̀ dáadáa nípa irúfẹ́ ìfẹnukò tí yóò pọn ìbuwọ́lù gbogbo àwọn tí ó ní ìpín, " Ó ṣàlàyé.
Ní ti adelé, Amzat ti mú ìlérí rẹ̀ ṣe nípa owó ẹgbẹ̀rún ìdókòwò $50, 000.
Pẹ̀lú àríyànjiyàn tó ń lọ lọ́wọ́, D.O sọ pé òun yóò tẹ̀síwájú láti mú ìlérí rẹ̀ ṣe nípa ìfẹnukò náà, èyí tó jẹ́ ìmúṣẹ ojúṣe rẹ̀ tààrà tí a là kalẹ̀ nínú ìwé ìṣèjọba.
"Láàárín rúdurùdu náà, " D.O ṣàlàyé òun gbìyànjú láti gba àjọṣepọ̀ pẹ̀lú àwọn eléré ìdárayá lókè òkun tí ó wà nínú ọ̀rọ̀ àkósọ fún ìfilọ́lẹ̀ àwọn ilé ìtajà fún ọjà díẹ̀ díẹ̀ ní orílẹ̀-èdè Nàìjíríà.
Ìdúnàdúrà náà ń tẹ̀síwájú, pẹ̀lú ọ̀pọ̀lọpọ̀ ìgbésẹ̀ láti làjà.
Bí irọ́ nípa bí D.O ṣe ná owó lọ́nà tí kò tọ́ ń peléke si títí di oṣù kẹjọ, àwọn ìgbìmọ̀ Gloopro ṣàkíyèsí wọ́n sì pe D.O láti wá kojú ìgbìmọ̀ tó ń ṣe ìwádìí.
"Wọn wẹ̀ mi mọ́ lọ́wọ́ àìṣedédé mi", D.O ṣàlàyé.
Olùdókòwò mìíràn tí ó ní ìpín nínú Gloopro àti KloudCommerce ní òun yóò ṣètò ìpàdé mìíràn láti làjà láàárín D.O àti Amzat.
Àbájáde ìpàdé náà ni wí pé ìwé ìṣèjọba àkókò ìgbàanì jẹ́ èyí tí kò ní ìfẹnukò tó fìdí múlẹ̀, gẹ́gẹ́ bí D.O ṣe sọ.
"Lẹ́yìn ìfọ̀rọ̀wérọ̀ díẹ̀, tí mi ò sí lára wọn ṣùgbọ́n tí díẹ̀ lára àwọn aṣojú KloudCommerce wà lára wọn, wọ́n padà pẹ̀lú ohun tí kò dára gẹ́gẹ́ bí D.O ṣe sọ.
Gẹ́gẹ́ bí D.O ṣe fi si orí ẹ̀rọ Twitter, ohun tí wọ́n ní fún wọn yìí ni láti mú àdínkù bá Gloopro's stake ní KloudCommerce láti 20% sí 5%.
Ní àfikún, ìjíròrò wọn lórí èrò D.O ni láti ja wálẹ̀ sí 5%.
CTO tó ti kúrò ní àkókò yìí ti lọlẹ̀ láì nídìí.
…fún ohun kan náà – nipa execs àti ZedCrest 2 tí wọ́n sọ pé wọ́n ṣe onígbọ̀wọ́, nígbà tí wọ́n ń sọ owólèé Gloopro 20% di 5% àti tèmi náà di 5% láti orí 55% tó ti bẹ̀rẹ̀ èyí tí mo ní ní ọdún kan gééré sẹ́yìn.
(Èyí pẹ̀lú lú gbogbo àwọn ohun tó wà lórí Kloud cap table.£ pic.twitter.com/w3GtF7HRVh— D.O (@davidicdoc) 9 Osù Kẹsàn-án, 2023
Kò jẹ́ ìyàlẹ́nu pé àjọ Gloopro kọ̀ ní àsìkò yìí.
Kò jẹ́ ohunkóhun pé àjọ náà ti fi ìgbà kan mọyì ohun ọrọ̀ àti ìlàkàkà wọn tí wọ́n fi si láti jẹ́kí ìdàgbàsókè dé bá KloudCommerce IP ní $750, 000 léyìí tó jẹ́ ìdá ogún 20% ni wọ́n san lẹ́ẹ̀kan náà sínú ilé iṣẹ́ náà.
‘’láìhàn sí mí, nígbà tí ó ń ṣe ìgbíyànjú ìlàjà àti ìdúnàádúrà tuntun papọ̀ pẹ̀lú mi, Adedayo tún ti pín ìwé ìfisùn bòńkẹ́lẹ́ tí ó fẹ́ fi sọwọ́ sí EFCC lórí àwọn ìfisùn èké rẹ̀ ó sì fẹ́ kí àwọn olùdókoowò SAFE mú èyí ṣẹ lẹ́yìn mi, '’ D.O. sọ nínú ìpínkiri onítẹ̀léra lórí ìkànnì-ìdọ́rẹ̀ẹ́ alámì-ẹyẹ, ‘‘mo mọ èyí láti ọ̀dọ̀ ọ̀kan nínú àwọn òǹtajà KloudCommerce.
Ìgbìyànjú náà kùnà lọ́nà tí ó hàn kedere.
Pàápàá jùlọ nítorí pé Tunde Ogunremi, ọ̀kan nínú olùdókoowò SAFE mẹ́ta tó ga jùlọ, sọ̀rọ̀ sókè lórí àìfẹ́ fọwọ́ sí ìwé ẹ̀sùn náà.
Mo mọ̀ dáadáa pé ẹ̀sùn nípa owó tí wọ́n ná lórí àwọn nnkan ti ara wọn àti rínrin ìrìn àjò káàkiri gbogbo àgbáyé jẹ́ irọ́. Ogunremi sọ fún Techpoint Africa pé D.O kò gba àyè ìsinmi.
Bákan náà mo mọ̀ nípa èro rẹ̀ lórí àjẹsára COVID-19.
A jọ jẹ́ akọ́ṣẹ́mọṣẹ́ oníwòsàn tí a sì ti jọ sọ̀rọ̀ pọ̀ dáadáa nípa àjàkálẹ̀ àrùn tó kárí ayé.
Àwọn ìfisùn aláìbójúmu ńlá nípa ṣíṣe owó mákumàku rọrùn láti bá wí pẹ̀lú òpó ìtanná-wádìí olómìnira kan.
Ṣùgbọ́n ẹ̀sùn nípa ìfowóṣòfò, pàápàá jùlọ nípa ìrìn àjò lọ sí Ghana nígbà gbogbo láìmójútó."
Ní ìkoríta yìí, nípa dídásí ọ̀rọ̀ ìyàwó rẹ̀, D.O ṣọ pé òun gbá ọ̀pọ̀lọpọ̀ àyè tí òun nílò láti dènà àìlera.
Tí mo bá máa fi padà dé, Gloopro ti kọ ìnawọ́sí tí Amzat náà ti fi lẹ́tà ìfiṣẹ́sílẹ̀ rẹ̀ láti àjọ KloudCommerce. D.O rántí.
Èrò D.O ni láti tú àjọ náà ṣe.
Àjọ tó wà fún àtúnṣe náà tí Ogunremi, tó jẹ́ alábójútó Gloopro, tí D.O sì dúró gẹ́gẹ́ bí alága.
ìlànà yìí wà ní ìbámu pẹ̀lú àṣojú tó dára fún àwọn olùdókoòwò SAFE, Gloopro, àti èrè olùdásílẹ̀.
Lẹ́yìn-ò-rẹyìn, àjọ náà tètè bẹ̀rẹ̀ ìtanná-wádìí ọjà láti ṣe ìgbéléwọ̀n àwọn ipò nǹkan ní lọ́ọ́lọ́ọ́.
Àwọn àwárí ìtanná-wádìí náà burú jáì, ó ń ṣe àfihàn pé ipò náà ti bàjẹ́ dé ojú àmì ibi tí ó ti jẹ́ pé títi ilé-iṣẹ́ náà pa nìkan ni ọ̀nà àbáyọ.
"Gẹ́gẹ́ bí ọ̀kan lára àwọn tó máa n fi owó pa owó, ó jẹ èrò tó ṣòro'', Ogunremi rántí.
‘‘ṣùgbọ́n ó ti hànde pé kì í kàn ṣe pé àwọn olùdìjọ-dásílẹ̀ ilé-iṣẹ́ náà kò lè ṣiṣẹ́ papọ̀ nìkan, pẹ̀lú àwọn ojúṣe ìṣúná, àti wàhálà wíwá owó, a lè kàn tẹ̀síwájú nínú gbèsè.
Ohun ọlọgbọ́n tí a lè ṣe ní àsìkò yìí ni láti dá ìsun ẹ̀jẹ̀ dúró
Èrò láti fòpin si ní ìpalára ni 30, Oṣù kẹsà-án 2022. Gbogbo àwọn aṣojú pátá ni wọ́n sọ fún.
Mo rò pé gbogbo àwọn olóko òwò, ní báyìí tí máa fi ohùn kò nítorí nígbà tí wọ́n pe ìpàdé láti bá àjọ sọ̀rọ̀, ìwọ̀nba àwọn péréte olóko òwò ni wọ́n lọ, kò sì sí ìfẹnukò kan pàtó, Ogunremi rántí.
Títẹ̀lé ìyanṣẹ́lódì ilé iṣẹ́, nííṣe ni ayé mi bọ́ sínú òkùnkùn, D.O fi sí orí ẹ̀rọ Twitter, mo yọ ọwọ́ mi kúrò nínú ohun gbogbo àti gbogbo ènìyàn, léyìí tí ìyàwó mi mọ̀ pé wọ́n fi mi sí orí ìṣekú para ẹni fún ìṣẹjú mẹ́rìnlélógún.
Mo ti sọ ìfẹ́ nù nínú ohun gbogbo!"
Gẹ́gẹ́ bí D.O ṣe sọ, ìjábọ̀ WeeTracker, tí wọ́n gbé jade ní Oṣu Kẹwàá lẹ́yìn ìtìpa ilé-iṣẹ́ náà, ṣe àfihàn àwọn èrò Amzat àti ti Adarí ètò-iṣẹ́ rẹ̀ (COO).
Ọ̀rọ̀ náà ṣì lọlẹ̀ títí di March 2023, nígbà tí TechCabal jábọ̀ pé àjọ àwọn EFCC ti mú D.O.
Ó jẹ́ ohun èèmọ̀ fún mi nígbà tí mo n kà nípa ìtìmọ́lé rẹ̀ tí mo sì n gba ìpè láti ọ̀dọ̀ D.O fúnra rẹ̀.
TechCabal n fi gbogbo ìgbà gbé ohun tó n lọ sórí article wọn, jẹ́ ká mọ̀ pé wọ́n ti fi D.O sílẹ̀ lọ́jọ́ kejì, láì pé mẹ́rinlélógún wákàtí lẹ́yìn ìtìmọ́lé rẹ̀.
D.O fi sùn pé gbogbo wàhálà náà jẹ́ agbékèké lé, pẹ̀lú bí wọn kò ṣe lo ìkànnì-ìfitónilétí dáadáa nínú ètò náà.
Ó fi ìdí rẹ̀ múlẹ̀ pé ẹ̀sùn náà jẹ́ èyí tí kò fẹsẹ̀ múlẹ̀.
Amzat ni ó dá pète rẹ̀ tí ó sì dá a ṣe."
"Mo ti ń ní àwọn agbẹjọ́rò láti ìgbà náà, mo sì ti yàn láti lo àwọn ọ̀nà ajẹmófin tó tọ̀nà láti wá àtúnṣe.
Láì pẹ́, mò n retí kí èyí so èso, " ó sọ̀rọ̀ bẹ́ẹ̀.
Bí olùdásílẹ̀ ọmọ ọdún 25 yìí ṣe kó $11.6 mílíọ̀nù jọ fún ìṣúná orí ẹ̀rọ ayélujára adìdeélẹ̀ rẹ̀.
Kennedy Ekezie lè jẹ́ ọmọ ọdún 25 lóòtótọ́, ṣùgbọ́n ó ti gbé ìgbé àyé tí ìwọ̀nba àwọn ènìyàn péréte n fẹ́.
Ní ọmọ ọdún 19 ni ó ti kàwé gboyè nínú ìmọ̀ Philosophy ní Yunifásitì Calabar.
Gẹ́gẹ́ bí akẹ́kọ̀ọ́, ó jẹ́ ọ̀kan lára àwọn ẹgbẹ́ àṣàríyànjiyan tí wón dá àjọ tó n jà fún ẹ̀tọ́ àwọn obìnrin sílẹ̀ ni ọmọ ọdún 16.
Èyí jẹ́ kí wọ́n da mọ̀ ní ibi àmì ẹ̀yẹ Queen's Young Leaders àti ẹgbẹ́ olùdarí àwọn ọ̀dọ́ Afíríkà.
Bí o ti n kúrò ní ilé-ẹ̀kọ́ ní ọdún 2018, ó darapọ̀ mọ́ Accenture, àmọ́ ó tètè kúrò nítorí tí ó gba ẹ̀kọ́ ọ̀fẹ́ láti lọ kàwé ní Yunifásítì Peking.
Lẹ́yìn ọdún méjì ni Beijing, o dara pọ̀ mọ́ àwọn tó ṣẹ̀ṣẹ̀ n dá ẹ̀rọ̀ ayélujára kan sílẹ̀ tó n wá àyè láti mu gbòrò kọjá orílẹ̀-èdè China.
Ẹ̀rọ ayélujára tí wọn ṣẹ̀ṣẹ̀ n dá sílẹ̀ náà ni Tiktok, ó sì wà lára àwọn tó fẹ́ mú ìmúgbòrò bá de Àfíríkà.
Ní ọdún 2021, òhun àti àwọn olùdásílẹ̀ ẹgbẹ́ rẹ̀ Duke Ekezie àti Jephthah Uche bẹ̀rẹ̀ kippa, ìnáwó fún SMEs tí wọ́n ti kó ó lé ni Mílíọ́nù $10 jọ, àmọ́ lẹ́yìn ọdún kan, gbogbo àwọn olùdásílẹ̀ yìí mú àbá oríṣiríṣi òwò wá kí wọ́n tó lọ tẹ̀dó sí Kippa.
Tẹ̀dó sí Kippa
Èkó le jẹ́ Nàìjíríà àti ibi ti Áfíríkà ti bẹ̀rẹ̀, àmọ́ ó tún ni ìgbéayé tó wọ́n jù ní Nàìjíríà.
Pẹ̀lú bí ọ̀pọ̀ àwọn ọ̀dọ́kùnrin, tí ọjọ́-orí wọn ò tíì lé pups lógún ọdún, ṣe ní àwọn ogun àjọṣe kan, gbígbé ní ìgboro yóò mú kí ọwọ́ wọn kan ìsàlẹ̀ àpò, nítorí náà gbogbo wọn pinnu láti ṣí lọ sí Uyo, ìlú ńlá kan ní ìhà Gúúsù Nàìjíríà.
Láìsí ìnáwó àti ìyọlẹ́nu Èkó, wọ́n ní ìgbẹ́kẹ̀lé láti ronú nípa oko òwò tó dára.
Ní báyìí tí mo ti sọ̀rọ̀ nípa rẹ̀, ó dàbí ẹni pé ó jẹ́ ọ̀rọ̀ tó mú ọpọlọ dáni.
Àmọ́ fún wa ó jẹ́ ìgbésẹ̀ tó rọrùn.
A jíròrò lórí ìlú márùn ún.
Kò lè jẹ́ Èkó.
Kò lè jẹ́ Àbújá.
Kò tún lè jẹ́ Port Harcout tàbí Enugun àti Uyo ni ó jẹ́ èyí tó kàn tó dára jù nínú àkọsílẹ̀ wọn."
Ní Uyo, wọ́n jíròrò lórí okòòwò lóríṣiríṣi, títí di orí ìkànnì wọn lórí ayélujára níbi tí àwọn ènìyàn ti le máa yá àwọn ènìyàn láṣọ tí wọn ò wọ̀ mọ́.".
Òwò náà kò lò ju wákàtí 24 lọ kí wọ́n tó tẹ̀síwájú.
Orí ohun tí wọ́n padà fi ohùn kò sí ni Kippa, ọ̀nà ìnáwó fún app fún Áfíríkà SMEs.
"A ti sọ wí pé a óò rin ìrìnàjò káàkiri àwọn ibi tí a ti ń ṣe ìdarí ìṣòwò ní orílẹ̀-èdè Nàìjíríà láti lè ṣe alábàpáàdé àwọn ìṣòwò kéékèèké.
A lọ sí Aba àti Èkó, lo ọ̀pọ̀lọ́pọ̀ ìgbà ní Uyo, tún lọ sí Owerri, fún wa, ó jẹ́ kí a rí bí okòòwò ṣe máa n rí àti irú ìṣòro yí wọ́n ní tí a lè yanjú fùn wọn.
Lílo àkókò pẹ̀lú SMEs, wọn ri pé wọn ti ṣe àkójọ àpò owó fún okòòwò wọn pẹ̀lú ọ̀wọ̀ àti iye tí ó máa ṣe ètò náà.
Àwọn kan wá à tí a ṣẹ̀ṣẹ̀ bẹ̀rẹ̀ tí wọ́n ní àwòṣe tí ó jọra bí i ti Pakistan àti Índíà, wọn a sì máa fi àtẹ̀jíṣẹ́ ránṣẹ́ sí àwọn olùdásílẹ̀ àti àwọn aláṣẹ láti kọ́ bí okòwò wọn ṣe ń gbèrú.
Tí wọ́n bá ti lọ síbi ìpàdé ìṣirò láì jẹ́ wí pé wọ́n fìwé pè wọ́n fún okòwò kéékèèké láti sọ fún àwọn tó wá àwọn ń ṣètò ìkànnì tí yóò máa ṣe ètò ìṣirò wọn lọ́gan. Irúfẹ́ okòwò tí ó tó mílíọ̀nù mẹ́rìnlélógójì ní ihà-aṣálẹ̀ Saharan Áfíríkà ló pèsè ìdá ọgọ́rin iṣẹ́ ní agbègbè náà.
Oyè láti ibi dídá ìkànnì ètò ìsúná fún àwọn olókowò kéékèèké fún ilẹ̀ Adúláwò
Irúfẹ́ okòwò tí ó tó mílíọ̀nù mẹ́rìnlélógójì ní ihà-aṣálẹ̀ Saharan Áfíríkà ló pèsè 80% iṣẹ́ ní agbègbè náà.
Síbẹ̀ náà, ìdóko òwò yìí kò lo ìmọ̀ ẹ̀rọ nínú iṣẹ́ wọn.
Èsì láti ọ̀dọ̀ bánkì àpapọ̀ àti àjọ òkèrè tó n mójú tó ètò ọrọ̀ ajé fi hàn pé ó kéré ní 7% okòòwò ní Afíríkà n lo ìmọ̀ ẹ̀rọ kankan.
Èyí ní ṣe pẹ̀lú rírí ohun pèsè dáadáa, rírí ọjà tà dáadáa, àti ìròyìn àwọn òṣìṣẹ́ tí ó ṣe é.
Fún ti Ezekie, nígbà tí ó n ronú okòòwò kékèké àti ìlò ìmọ̀ ẹ̀rọ wọn, èsì tó dára ní a ní láti mú bí Savvy àti àwọn ènìyàn láti lo ìmọ̀ ẹ̀rọ.
Púpọ̀ nínú àwọn okòòwò kékèké ló n lo ìkànnì Kí ló ń lọ, Ìkànnì abánidọ́rẹ̀ẹ́, àti Ìkànnì ayàwòrán láti ta ọjà, láti bá àwọn oníbàárà wọn sọ̀rọ̀.
Ìmọ̀ ẹ̀rọ, ó sọ pé bí ọdún 50 sí 70 sẹ́yìn, kìí ṣe èsì tí a ti gbàgbé pé ìdóko òwò nílò iná mọ̀nàmọ́ná láti ṣiṣẹ́.
Àmọ́ ni báyìí kò sí okòòwò tó lè ṣiṣẹ́ láìsí èyí."
Àwọn èrò Ekezie wà ní ìbámu pẹ̀lú ìdàgbàsókè òwò ajẹmáwùjọ ní ilẹ̀ Afíríkà.
Láti ọdún 2022 tí àjàkálẹ̀ àrùn sé gbogbo ènìyàn mọ́nú ilé, púpọ̀ SMEs ló ti lo anfààní ètọ ayélujára láti wá oníbàárà láti ta ọjà wọn.
Ìdá méjìléláàádọ́rùn-ún nínú ọgọ́rùn-ún àwọn òkòwò kékeré àti alábọ́dé ti Kenya lo àǹfààní ìṣòwò àwùjọ (PDF) láti ta ọjà, nígbà tí púpọ̀ àwọn ìṣe ìṣòwò orí ayélujára ní àwọn orílẹ̀-èdè Equatorial Guinea, São Tomé and Príncipe, Chad, àti Central African Republic ni wọ́n gbé lárugẹ nípasẹ̀ ìṣòwò àwùjọ.
Ó ju olùlò 500, 000 lọ, ó ní dandan ni pé Kippa n ṣiṣẹ́ ní ọjà ó sì ní àyè àti máa gbèrú si.
Ní òní, ìlò ìmọ̀ ẹ̀rọ wọn ló ti ní ipa lára olùtà àti olùrà ọjà ní ìpele kékèké, ọ̀pọ̀lọ́pọ̀ àyè ló wà fún èyí jìn, àti láti siṣẹ́ fùn àwọn alábójútó tí wọ́n n bá ṣiṣẹ́, àmọ́ tó tún mú gbogbo wọn wà papọ̀.
Ibẹ̀ ni a rò pé ànfààní náà dé sí."
Ṣe àgbékalẹ̀ oko-òwò ńlá, àwọn olùdókoòwò yóò sì wá
Púpọ̀ ló ti yàtọ̀ nípa ìgbésẹ̀ owó kíkójọ ní bí ọdún méjì sẹ́yìn.
Lóòrè kóòrè ìpolongo owó kíkójọ ti rọ́pò nípa ìpolongo tó yàtò.
Síbẹ̀ ọ̀pọ̀lọpọ̀ àwọn tó ṣẹ̀ṣẹ̀ bẹ̀rẹ̀ rò pé àwọn máa kó owó jọ láti ọ̀dọ̀ àwọn tí ń fún ni lówó ìdókòwò nílé iṣẹ́ nítorí ohun tí wọ́n máa gbà padà.
Pẹ̀lú $11.6 mílíọ̀nù tí wọ́n rí gbajọ̀ láàárín èèmejì, Ekezie tí ní ìrírí bí a ti ń rí owó àwọn tí ń fún ni lówó ṣòwò, ṣùgbọ́n ó ní wí pé kì í ṣe ohun tí ó rọrùn.
Ìgbésẹ̀ tó wà nínú rẹ̀ máa n ni ìdojúkọ, pàápàá tí ó bá ṣẹ̀ṣẹ̀ bẹ̀rẹ̀ fún ìgbà àkọ́kọ́.
O mọ ohun tó yẹ kí o maa retí, o dẹ̀ mọ bí ó ṣe máa pẹ́ sí.
Púpọ̀ ló jẹ́ àìmọ̀, fún èmi, n bá ni ọ̀pọ̀ olùdásílẹ̀ tó fẹ́ràn láti máa darí àwọn nnkan ní ṣíṣe, ó kàn jẹ́ pé ọ̀pọ̀ ìyípadà ló wà ní àrọ́wọ́tó rẹ."
Láti ìbẹ̀rẹ̀, àwọn ẹgbẹ́ náà gbìyànjú àti kówójọ, àmọ́ nígbà tí ìyẹn ò ṣe é ṣe, wọ́n kọjú mọ́ dídá Kippa sílẹ̀.
Kò pẹ́ tí wọ́n fi di ìlúmọ̀ńká, èyí tí ó pè wọn sí àkíyèsí àwọn olùdókòwò.
Ekezie ó gbé òṣùbà èyí fún nǹkan tó gbọ́ tí Ṣọlá Akínlàdé, ọkàn lára àwọn olùdásílẹ̀ àti alábòójútó (CEO) Paystack, sọ.
"Mo gbọ́ èyí láti ẹnu Ṣọlá ti Paystack, gẹ́gẹ́ bí i olùdásílẹ̀, iṣẹ́ rẹ ni láti mú kí ilé-iṣẹ́ gbòòrò si, láti mú kí okòwò rẹ̀ gbòòrò si, iṣẹ́ àwọn olùdókòwò ni kí wọ́n ṣe àwárí rẹ.
Èmi rò pé kì í ṣe ògidì, ṣùgbọ́n nǹkan a máa jẹ́ èyí tí kì í ṣe ògidì fún ìdí kan tàbí òmíràn nítorí pé [wọn a máa] jẹ́ òtítọ́ tí a bá wádìí wọn jinlẹ̀."
Bí ó tilẹ̀ jẹ́ pé ètò kíkó owó jọ náà kò lọ ní ìròwọ́-ìrọṣẹ̀, Ekezie sọ wí pé òun kò kábàámọ̀ nípa bí ètò náà ṣe lọ, ó sì rí wọn gẹ́gẹ́ bí i àṣìṣe tí ó pọn dandan.
"Púpọ̀ nínú àwọn àṣìṣe ló jẹ́ ètò àti àṣìṣe tí ó gbọgbọ́n".
Ṣíṣe ètò ìkówó jọ náà, bí àpẹẹrẹ, sísọ bẹ́ẹ̀ ni láì tí ì gbọ́ èsì láti ọ̀dọ̀ àwọn tí ènìyàn bá sọ̀rọ̀.
Nítorí náà ó jẹ́ lára àwọn àṣìṣe tí ó gbọgbọ́n tí ọ̀pọ̀ ènìyàn máa ń ṣe nígbà tí wọ́n bá kókó ń kó owó jọ".
Ìbéèrè lórí àwọn àmúyẹ máa mú u ṣàwárí àwọn olùdókòwò tí ó tọ́, ó ní wọ́n gbọdọ̀ lè dásí ètò ìkówójọ tí yóò máa wáyé lóòrèkóòrè, wọ́n sì gbọdọ̀ máa ran àwọn olùdásílẹ̀ lọ́wọ́ bí wọ́n bá ṣe fẹ́ kí wọ́n ràn wọ́n lọ́wọ́.
"Èmi rí i gẹ́gẹ́ bí i olùdókòwò tí ó bá dáńtọ́ ni yóò fi owó ìdókòwò ránṣẹ́, yóò sì dákẹ́ lẹ́yìn ìgbà náà, nítorí náà, fún àwọn tó ń ṣe ohun tí ó yàtọ̀ sí èyí, tí wọ́n ń lò oṣù tàbí ìgbà kan láàárin oṣù mẹ́rin pẹ̀lú yín, ìyẹn ju ìdajì lọ.".
Àwọn olùdókòwò tó dára jùlọ kọ́ ẹ̀kọ́ [bí wọ́n ṣe lè jẹ́ èrè sí yín] láìjẹ́ wí pé ẹ sọ fún wọn nípasẹ̀ ìbánisọ̀rọ̀, kí wọn a sì di àwọn àlàfo wọ̀nyẹn fúnra wọn.
Nípa ṣíṣe ìbádòwòpọ̀ tí yóò ṣe yín ní ànfààní
Orí méjì dára ju orí kan lọ, nínú okòwò náà, okòwò méjì a máa dára jù ọkàn lọ.
Síbẹ̀síbẹ̀, ọ̀pọ̀ àwọn okòwò tí wọ́n máa ń dòwò papọ̀ wọn kì í rí èrè tí wọ́n ti ní lọ́kàn.
Ekezie gba àwọn olùdásílẹ̀ nímọ̀ràn nípa wíwo ìbánidókòwò láti fi ṣe òdiwọ̀n bóyá bíbánidókòwò ṣe ànfààní fún okòwò wọn tàbí oníbàárà wọn.
"Gbogbo ìbánidókòwò ni láti yanjú ìṣòro kan tàbí òmíràn tí a ti rí ṣáájú, tí àwa ò ní ànfààní rẹ̀ bí i àwọn abánidókòwò wa".
Ìdí kan pàtàkì wá à, a sì gbọdọ̀ ṣiṣẹ́ tọ̀ ọ́."
Wíwo bí àwọn okòwò kéékèèké ṣe fìdí múlẹ̀ ní ètò ọrọ̀ ajé ilẹ̀ Adúláwò, ìfìmọ̀ṣọ̀kan wà wí pé àwọn ohun èlò láti bẹ̀rẹ̀ àwọn ilé-iṣẹ́ ẹ̀ka yìí yóò ní àṣeyọrí tí ó nípa.
Ṣùgbọ́n látàrí ọ̀pọ̀lọpọ̀ ilé-iṣẹ́ tí yóò pèsè ọjà kan tó ti ń pọ̀, ewu pé ọ̀pọ̀lọpọ̀ ni yóò máa figagbága fún ohun tí ó kéré, èyí yóò sì jẹ́ kí ó nira láti rí olúborí.
Síbẹ̀síbẹ̀, èrò Ekezie yàtọ̀ sí èyí.
"Nígbà tí ẹ bá wò ó, gbogbo àwọn tí wọ́n ń pèsè ohun kan ní wọ́n ṣàyẹ̀wò tí ó yàtọ̀.
Ó hàn gbangba pé kò tí ì sí ẹni tí ó jáwé olúborí.
Èmi ò rò wí pé a wá ní ipele tí ìfigagbága lè mú ilé-iṣẹ́ tí ń pèsè ohun ẹyọ kan kúrò.
Gbogbo àwọn ilé-iṣẹ́ tí ń pèsè ohun kan tí wọ́n ti daṣẹ́ sílẹ̀ wọn kò daṣẹ́ sílẹ̀ nítorí ìfigagbága, a kò sì ní rí ìkànkan tí yóò daṣẹ́ sílẹ̀ nítorí ìfigagbága ní ìwòyí ọdún mẹ́wàá òní."
Bí a ti ń mú ìtàkùrọ̀sọ wa sí ìdánudúró, mo bi Ekezie ohun tí ó ní fún àwọn tí wọn ṣẹ̀ṣẹ̀ dá ilé-iṣẹ́ sílẹ̀, ohun àkọ́kọ́ tí ó sọ ni yíyan àwọn ẹgbẹ́ tí ó dára.
"Gbogbo ènìyàn ní ń sọ èyí, ṣùgbọ́n ó ṣe kókó wí pé ẹgbẹ́ tí ènìyàn ní, pàápàá jù lọ, àwọn tí wọ́n kókó darapọ̀ tí ènìyàn fún ni àkìyèsí tí ó pọ̀.
Ẹ ronú dáadáa kí ẹ tó ṣe ìpinnu, nígbà tí ẹ bá pinnu tán, ẹ gbìyànjú láti pa wọn mọ fún bí ó bá tilè pẹ́ sí."
ìpinnu lórí okòwò jẹ́ èyí tí ó gba ìrònújinlẹ̀ gidi, ó sì ṣàlàyé pé olùdásílẹ̀ ni ó lè ṣe wọ́n kíákíá.
"Ṣé ìpinnu ní kánkán, kò níṣe pẹ̀lú bí ó ṣe lè nira tó.
"Ó lè máa tọ́, ṣùgbọ́n tí ó bá jẹ́ èyí tí kò tọ́, ó ti fìmọ̀ kún ìmọ̀ rẹ nìyẹn, nípa bẹ́ẹ̀ ó lè ṣe ìpinnu tí ó yára nígbà mìíràn nítorí pé ó ti ṣe alábàpáàdé irú rẹ̀."
Ní ìkẹyìn, ó fikun pé àwọn olùdásílẹ̀ gbọdọ̀ kọ́ bí a ti ń ṣàkóso ìròyìn búburú àti ìkùnà.
"ìrìnàjò náà kì í ṣe èyí tí ó lọ sàn-án, o sì gbọdọ̀ rí i wí pé o kọ́ bí o ṣe máa máa sọ nípa ìròyìn búburú fúnra rẹ, sí àwọn òṣìṣẹ́ rẹ, àti sí gbogbo àwọn tí wọ́n wà ní ilé-iṣẹ́, kí o sì máa gbà kí ìyẹn mú ọ rẹ̀wẹ̀sì".
Ọ̀kan lára àwọn òṣìṣẹ́ Amazon tẹ́lẹ̀rí ni ó dá a sílẹ̀, Powerfull fẹ́ ran àwọn tí wọ́n ń ṣòwò bí a ti ń rí iná láti ara òrùn nípa ṣíṣe àdínkù ewu tí ó rọ̀ mọ.
Owo níná lórí agbára tí ènìyàn ń lò fún okòwò ni ó peléke jù.
Ṣùgbọ́n nígbà tí àwọn olókowò lágbàáye gbẹ́kẹ̀lé ànfààní látọ̀dọ ìjọba, ọ̀pọ̀ àwọn olúkowò ní orílẹ̀-èdè Nàìjíríà wọn a máa lò ànfààní tí wọn látọ̀dọ ìjọba bí àfẹ̀yìntì.
Èyí ni ipò tí kò dára tí ẹ̀ka iná mọ̀nàmọ́ná orílẹ̀-èdè yìí tí àdàpẹ̀ rẹ̀ National Electric Power Authority (NEPA ), èyí tí kì í ṣe ohun ló wà nípa ṣíṣe àmójútó iná orílẹ̀-èdè yìí, tí a fún ní "Never Expect Power Always."
Ìròyìn kan ní ọdún 2022 ṣàfihàn pé àwọn tí ó ju 40% lọ ni àwọn ilé ní orílẹ̀-èdè Nàìjíríà ni wọ́n ní, tí wọ́n sì ń lo ẹ̀rọ amúnáwọlé, èyí tí ó mú kí wọ́n máa ná bílíọ́nù $14 lórí epo bẹ́ntiróò àti dísù.
Èyí kò yọ okòwò sílẹ̀, pẹ̀lú àwọn tí wọ́n wà ní ẹ̀ka tí wọ́n ti ń ṣẹ̀dá ohun tí wọ́n ná tó bílíọ́nù ₦‎144 ní ọdún 2022 láti lè lo iná.
Pẹ̀lú wí pé ànfààní látọ̀dọ ìjọba àpapọ̀ kò ṣe é gbáralé, ọ̀pọ̀ okòwò ni kò lè wá orísun mìíràn fún iná láti lè máa bá okòwò wọn lọ.
Àpẹẹrẹ ni ohun tí a fi ń fa iná látara oòrùn, láti lè máa lò o, owó rẹ̀ pọ̀ púpọ̀ èyí tí ó máa ń mú àwọn tí ó fẹ́ rà á tún sún sẹ́yìn.
Àìsì ètò ẹ̀yáwó tí ó yanrantí ní orílẹ̀-èdè Nàìjíríà ń mú kí àwọn olókowò máa tiraka láti rí owó yá fún ríra ohun èlò tí ń múná wa láti ara oòrùn.
Nínú àwọn ọdún díẹ̀ tí ó ti kọjá, àwọn ilé-iṣẹ́ kọ̀ọ̀kan ti gbìyànjú láti yanjú púpọ̀ nínú àwọn ìṣòro yìí.
MTN pèsè owó láti ra ohun tí ń múná wa láti ara oòrùn nípasẹ̀ ìbádòwòpọ̀ pẹ̀lú Lumos, nígbà tí ilé ìfowópamọ́ Access pèsè mílíọ̀nù ₦‎50 fún rírà á.
ilé-iṣẹ́ tí ó ń pèsè ohun kan bí i SUNFI, tí ó ṣẹ̀ṣẹ̀ tu $2.3 mílíọ̀nù dọlà jọ láti ara owó fún bíbẹ̀rẹ̀ okòwò, náà kó ipa.
Ṣùgbọ́n ohun kan wà tí ó ṣe kókó ètò náà tí ó máa ń dènà àwọn ilé-iṣẹ́ ètò ìsúná láti pèsè owó – ìgbéléwọ̀n igbèsè àti ewu.
Báwo ni ẹ ṣe máa ń rí i dájú wí pé wọn sanwó lọ́jọ́ tó yẹ?
Powerfull, ẹni tí ó dá ilé-iṣẹ́ tí ń pèsè ohun kan, tí ó jẹ́ òṣìṣẹ́ Amazon tẹ́lẹ̀rí ni, Ifeanyi Ukwuoma, nígbàgbọ̀ láti yanjú ìṣòro náà.
Ọkùnrin àti obìnrin a máa parọ́, ṣùgbọ́n Nọ́ńbà kì í parọ́.
Pẹ̀lú jíjáde pẹ̀lú èsì tí ó dára ní Federal University of Technology, Owerri (FUTO ), pẹ̀lú oyè ìmọ̀ ìjìnlẹ̀ àkọ́kọ́ nínú Jíọ́lọ́jì àti Sáyẹ́nsì Ayé, Ukwuoma làkàkà láti ríṣẹ́ kan ṣe fún ọdún kan.
Pẹ̀lú ìbànújẹ́, ó lo gbogbo agbára rẹ̀ láti rí i wí pé òun gba ẹ̀bùn ẹ̀kọ́-ọ̀fẹ́ láti lọ kàwé lókè òkun, ó padà rí ẹ̀bùn ẹ̀kọ́-ọ̀fẹ́ ti Erasmus Mundus.
Ní ọdún rẹ̀ àkọ́kọ́, ó ṣe àwọn iṣẹ́ ní Netherlands, UK, Jámánì, Poland, àti Hungary.
Fún ọdún kejì, ó lọ láti parí ẹ̀kọ́ rẹ̀ ní ifásitì Exeter àti Ifásitì ìmọ̀ ẹ̀rọ ti Delft.
Lẹ̀yin tí ó jáde, ó gbaṣé gẹ́gẹ́ bí i ẹni tí ń ṣe àkóso pípèsè ṣáìnì ní STX Engine kí ó tó lọ sí Amazon lẹ́yìn ọdún méjì.
Níbí ní Nàìjíríà, Ìyá Ukwuoma, tó ní ibi kékeré tí ó ti ń tẹ́ja, ó ń wá ìyànjú sí iná èlétírìkì tí ń dákú dájí.
Síbẹ̀síbẹ̀, kò lágbára láti san owó àsańlẹ̀ fún ohun tí ń múná wọlé láti ara oòrùn, ìkànkan nínú àwọn ilé-iṣẹ́ tí ń yàni lowo tí ó lọ kò ṣetán láti yá a lówó tí yóò fi rà á.
"Mo rántí wí pé mo bá ènìyàn kan nínú wọn sọ̀rọ̀, ó sì ń tẹnumọ́, ewu ńlá, mo wá dá a lóhùn, 'nígbà tí ó sọ ewu ńlá, kí ni ohun tí ò ń sọ?
Ó sì fún mi ní ọ̀pọ̀lọpọ̀ ohun.
Kì í ṣe okòwò tí ó ti forúkọ sílẹ̀.
Kò ní ìtàn pé ó ti pẹ́ tí ó ti bẹ̀rẹ̀ iṣẹ́.
Kò tíì dúró ní ibi kàn fún iye ọdún yìí.
A kò mọ bí owó ṣe ń wọlé tàbí jáde sí, àti pé a kò mọ iye iná tí ó ń lò.'"
Nígbà tí ó jẹ́ wí pé yóò ràn án lọ́wọ́ láti ṣètò okòwò rẹ̀ fún oṣù díẹ̀, ó wá ìdáhùn sí àwọn ìbéèrè náà, ṣùgbọ́n ẹni tí yóò gbowó sílẹ̀ sọ̀rọ̀ pẹ̀lú ẹ̀fẹ̀ pé "ọkùnrin, obìnrin a máa parọ́, ohun tí a ti ṣe ìwádìí òkodoro lé lórí kò nírọ́ nínú ".
Rírí wí pé àìfẹ́ yáni lọ́wọ́ náà jẹ́ látàrí àìkùn ojú òṣùwọ̀n ẹni a fẹ́ yá lówó èyí mú u gbìmọ̀ pọ̀ pẹ̀lú Máyọ̀wá Abíọ́dún láti bẹ̀rẹ̀ Powerfull.
Abíọ́dún, tí ó dárí ìbẹ̀rẹ̀ akitiyan ìmọ̀ ẹ̀rọ, ó ṣiṣẹ́ tẹ́lẹ̀ ní Momas Electricity Meters Manufacturing Company Limited (MEMMCOL ) ó sì ní ìrírí nínú kíkọ́ àwọn ohun tí a fi ń sanwó.
Sísanwó fún ohun tí ń múná wọlé láti ara oòrùn nípa lílo Powerfull
Ó rọrùn láti rò pé Powerfull ni ó ń pèsè owó fún ríra ohun tó ń múná wọlé láti ara oòrùn fún àwọn oníbàárà, ṣùgbọ́n Ukwuoma tètè mú èrò yìí kúrò.
Ó fi dandan lé e pé ó máa pípín ati gbígba owó tí ènìyàn bá yá nípa lílo mítà tí ó jáfáfá, àpamọ́wọ́ tí ó jáfáfá, àti ìkànnì ayélujára.
Nígbà tí à ń lò ìkànnì ayélujára láti ṣe òdiwọ̀n iná, à ń lo àpamọ́wọ́ tí ó jáfáfá láti tọpinpin bí wọ́n ṣe ń sanwó gẹ́gẹ́ bí i ìlànà tí a làkalẹ̀ tí a sì lè yọ ẹni tí ń lò ó kúrò nínú orísun náà.
Pẹ̀lú èyí, ó ń ṣiṣẹ́ bí i ìkànnì fún sísanwó fún àwọn ilé-iṣẹ́ iná.
Ohun tí ó ṣe pàtàkì ni bí ó ṣe ń bójútó pé àwọn ènìyàn san gbèsè wọn.
Ohun àwòṣe okòwò náà ni kí ó máa lépa okòwò.
Fún èyí tí ó nàró, okòwò tí ó nílò owó fún ríra ohun tí ń múná wọlé láti ara oòrùn, ó máa ra mítà tí ó jáfáfá láti ọ̀dọ̀ Powerfull, èyí tí a má gbé lé ohun tí ń múná wọlé láti ara oòrùn èyí tí ó wù wọ́n láti rà.
Mítà náà yóò ṣe ìṣirò iye iná tí wọ́n lò, èyí tí yóò fún ẹni tí ó yáni lówó pẹ̀lú ohun tí yóò fi ṣe ìpinnu rẹ̀.
Iye àkókò yìí kéré tán ní oṣù mẹ́ta, ó lè jù bẹ́ẹ̀ lọ, èyí níṣẹ pẹ̀lú ohun tí ẹni tí ó yáni lówó bá fẹ́.
TÍ òye bí okòwò kan ṣe ń lo iná, ẹni tí ń yáni lówó lè fún wọn ní ìgbà ẹ̀yàwó tí yóò wà ní ìbámu àti èlé.
Ní ìdàkejì ẹ̀wẹ̀, mímọ iná tí wọ́n nílò yóò jẹ́ kí okòwò ní ohun èlò tí ń múná wọlé láti ara oòrùn to tọ́.
Ohun mìíràn tún wà tí à ń pè ní iná -gẹ́gẹ́ -bí -ohun tí a lè lò fún okòwò tí ó fẹ́ lò iná tí à ń lò láti ara oòrùn, ṣùgbọ́n tí wọn ò fẹ́ ra ohun èlò tí ń múná wọlé láti ara oòrùn.
Àwọn tí ń lò ó yìí lè ra iná bí i àwọn tí ń lo anfààní ìjọba àpapọ̀, ṣùgbọ́n a lè yọ wọn kúrò ti iná wọn bá ti tán.
Ní báyìí, Powerfull ń ṣiṣẹ́ pẹ̀lú abánidókòwò tí ń yáni lówó tí a máa tare ẹni fẹ́ yáwó sí wọn.
Wọ́n máa ṣe ìdánilẹ̀kọ̀ọ́ fún àwo tí wọ́n fẹ́ yáwó fún ìdí tí wọ́n fi nílò mítà Powerfull kí wọ́n tó rà wọ́n.
Ukwuoma sọ wí pé à ti bẹ̀rẹ̀ a máa gbani tó ọ̀ṣẹ̀ méjì láti dá àwọn oníbàárà náà lẹ́kọ̀ọ́ láti ri i dájú wí pé òye níní mítà náà yé wọn.
Ààbò wà láti dènà ìbàjé àti kí àwọn olùbáárà ó fikún iná náà ní lílò.
Gbogbo àwọn mítà tí Powerfull ṣe ní wọ́n fi ohun tí yóò jẹ̀ kí wọ́n mọ̀ bí wọ́n bá fọwọ́ kàn án, bákan náà ni a mú iná lọ ní kété tí a bá ti sí i.
Bákan náà ni ó máa ń pèsè ohun tí a óò fi mọ̀ bí oníbàárà bá ń lò ju tàbí kéré sí ohun tí wọ́n sanwó fún lọ.
Tí wọ́n bá ti mọ èyí, ìkọ tí wọ́n kọ́ṣẹ́mọṣẹ́ a lọ sí ibẹ̀ láti ṣe àyẹ̀wò, nítorí bí a ṣe ṣe e, ẹni tí kò jẹ́ akọ́ṣẹ́mọṣẹ́ nípa rẹ̀ kò lè ṣe ohun tí ó bá bàjẹ́ lára rẹ̀.
Powerfull a máa gbà owó 7.5% fún ṣíṣètò dídá owó padà, nígbà tí mítà tí o jáfáfá náà yóò máa ta àtúntà láti ₦‎100, 000.
Nígbà tí àwọn mìíràn lè kọ iye rẹ̀, Ukwuoma sọ pé ó ran Powerfull lọ́wọ́ àti pé àwọn olùyánilówó náà ló máa ń sọ irúfẹ̀ àwọn oko-òwò tí wọ́n gbájúmọ́ ṣíṣe ìṣípòpadà bọ́ sí iná agbára-oòrùn.
Ṣíṣe àfiwé sí 1.5%, ọ̀pọ̀ ìmọ̀ tuntun nípa ètò ìsúná ni wọ́n ń gbà, pẹ̀lú 7.5% ni ó fi gbéra sókè, ṣùgbọ́n Ukwuoma ṣàlàyé pé yóò ran àwọn ilé-iṣẹ́ náà lọ́wọ́ nípa pé wọ́n ti sanwó fífi nǹkan wọn pamọ́.sórí ẹ̀rọ ayélujára.
Nígbà tí àfojúsùn jẹ́ lórí àwọn okòwò, Ukwuoma ṣàlàyé wí pé àwọn ní ohun tí à ń pè ní ṣíṣe okòwò-sí-Olùbáárà (B2C).
Níbí àwọn oníbàárà yóò gbà ohun èlò tí Powerfull ṣe láti máa ra iná.
Níní àfojúsùn tí ó gbilẹ̀ nínú ṣíṣe okòwò-si-oníbàárà (B2B), Powerfull dòwọ̀pọ̀ pẹ̀lú àwọn tí ń ṣe ohun èlò tí ń múná wọlé láti ara oòrùn.
Báyìí, kò bá àwọn Blue Camel àti Ilé-Iṣẹ́ Ìmọ̀-Ẹ̀rọ Neotropical dòwòpọ̀.
Ó tún máa ń lo iṣẹ́ Steamaco's API fún àwọn mítà tí ó jáfáfá.
Owó àti ìpènìjà
Bí ó tilẹ̀ jẹ́ pé Powerfull ni ó ń ṣe agbátẹrù ara rẹ̀ láti ìgbà tí ó ti fi lọ́lẹ̀, ilé-iṣẹ́ náà ti gba àwọn owó láti ọ̀dọ̀ Startupbootcamp.
Ní àfikún, ó ń ṣètò láti ṣe àkójọ £350, 000 gẹ́gẹ́ bí i owó ìbẹ̀rẹ̀ okòwò ní ọdún 2023.
"A fẹ́ lè gbà tó iye £48 mílíọ̀nù tí a bá ń sọ̀rọ̀ nípa owó yíyá fún ríra ohun èlò tí ń múná wọlé láti ara oòrùn.
Bákan náà, yóò mú wa rí £75, 000, gẹ́gẹ́ bí owó tí ń wọlé lóṣóoṣù láti bí i oṣù 18."
Ó sọ pé ọ̀kan lára ìpènijà tí wọ́n ti baá pàdé nígbà tí wọ́n n kọ́ àwọn ènìyàn lórí ànfààní tó wà nínú kí wọ́n máa lo ẹ̀rọ àmúnáwá ti òòrùn.
Nípa bí ó ṣe wọ́n ju kí wọn o máa lo ẹ̀rọ amúnáwá tó n lo epo diesel ni púpọ̀ nínú àwọn olóko òwò ṣe yí padà sí ohun tí wọ́n n lò tẹ́lẹ̀.
Gbígbà pé wọ́n máa nílò àkókò díẹ̀ si láti tọ́nà ọ̀pọ̀ ọ̀nà mìíràn fún ohun ọrọ̀ wọn, Ukwuoma ṣàlàyé pé èrò wọn ni láti lépa okoòwò tó tóbi àti àkójọ díẹ̀ bí èyí ṣe fi àyè gbà wọ́n láti pa owó bí wọ́n ba n ṣètò.
Ìpèníjà mìíràn tún jẹ́ yíyọ́ agbára lò.
Lílo àpẹrẹ oníbàárà tí ó ni ẹ̀rọ amómitutù tó jẹ́ ogbó, o fi hàn pé ọ̀pọ̀ ọmọ Nàìjíríà n ló àwọn ohun tó n gba ọ̀pọ̀lọpọ̀ iná ẹ̀lẹ́tíríkì tí a kò lè fi wé ti ẹ̀rọ amúnáwá tó n lo òòrùn.
"Bí ó bá ni ohun tí mo ti kọ́ láti ẹ̀yìn wá [ni pé] àwọn tálákà lo san owó iná jù ní Nàìjíríà.
Ìwádìí wa fi hàn.
Wọ́n n lo agbára tó pọ̀ tí ìwádìí wa fi hàn pé ó tó 40% sí 60% tí àgbárá tó n gbà fi ju ti àwọn ènìyàn lọ."
Ó n ṣiṣẹ́ lọ́wọ́lọ́wọ́ ni ìlú Èkó, Nàjíríà, Powefull gbèrò láti fẹ̀ dé Abuja àti Port Harcourt ní oṣù tó n bọ̀ kí ó tó lọ sẹ́yìn odi Nàìjíríà níbi tí ó ti máa figagbága pẹ̀lú ilé lṣẹ́ tó fẹsẹ̀ rinlẹ̀ dáadáa bí Sun King àti Zola Electric.
Àjọ tó ń ṣòfin ìfigagbága ní Nàìjíríà yọ aápù ìyáwó 28 kúrò lórí Ilé-Ìtajà Aápù Google
Èyin ará, Ogheneruemu wà níbí.
Ní ànà, Bolu kún fún Victoria nítorí ó wà lábẹ́ ojú ọjọ́.
Bí o ṣe ṣọ tẹ́lẹ̀, ó ṣì wà níbẹ̀, mo ṣì n bò ó fun.
Jọ̀ ọ́ fi èrò rẹ ránṣẹ́ si, lérò pé yóò rí wọn.
Ilé-iṣẹ́ tó ń jẹ́rìí sí ìdánimọ̀, Smile Identity, ti ṣe ìfilọ́lẹ̀ irinṣẹ́ ìjẹ́rìísí ìdánimọ̀ aláìlo-kóòdù tí í ṣe Smile Links.
Ojútùú Àdáṣe-fára-ẹni ló gba àwọn okoòwò láàyè láti ṣẹ̀dá ìjẹ́rìísí ìdánimọ̀ tó ṣe é pín kiri pẹ̀lú orúkọ, àmì, àti ìlànà ìbo-àṣírí dátà wọn ní ìṣẹ́jú díẹ̀.
À ṣé Bolu n wo ayẹyẹ Apple ni àná, mo sì bí lérè bó bá ni ohun tó jẹ́ tuntun.
Nnkan tó sọ nìyí: iPhone 15 jẹ́ oníye lórí ju iPhone 14 pro, àmọ́ pẹ̀lú Charger olójú USB oní C àti 48 MP camera, ago Apple tuntun, àti bátìrì ẹlẹ́mìí ojojúmọ́.
Bolu n wárìrì nípa bí Apple ṣe fẹ́ yọ kúrò lára charger olójú C.
Kò ṣe bẹ́ẹ̀ kan èmi, kó béèé lọ́wọ́ Bolu fún àkọsílẹ̀.
Èyi ni ohun tí mo ba ọ múwá lónìí:
Àwọn áàpù 28 ní a yọ kúrò ní Nàìjíríà
Owó gbèsè Lipa Later
Aápùù ìyáwó 28 ni wọ́n ti yọ kúrò ní Nàìjíríà
Àjọ tó ń rí sí Ààbò Olùmúlù àti Ìfigagbága Ìjọba Àpapọ̀ (FCCPC) ti ṣe àkọsílẹ̀ púpọ̀ áàpù ìyáwó lórí Àká Aápùù Google.
Oye wọn gbéra láti 9 sí 37 àti lára áàpù tí wọ́n ṣe àkọsíiẹ̀ rẹ̀ ni: Swiftkash, Hen Credit Loan, Cash Door, Eaglecash, Luckyloan Personal Loan
Àjọ náà tún gbe jáde pé oye áàpù ìyáwò tí ó gbà òntẹ̀ tí gbérà sí 164 lati 154, nígbà tí àwọn áàpù tó wà lórí ipò àti gba òntẹ̀ ti já láti ogójì 40 sí méjìdínlógójì 38.
Àwọn áàpù ọwọ́ wọn ti lọ láti 20 sí 56.
Nnkan bí ọdún mẹ́ta sẹ́yìn, FCCPC ti jà ràìn ràìn láti dáàbò oníbàárà lọ́wọ́ áàpù jìbìtì.
Ní oṣù kẹta ọdún 2022, ó ya pa ní ọ́fíìsì GoCash, Okash, EasyCredit, KashKash, Speedy Choice, Easy Moni, àti Sokoloan.
Google ní oṣù karùn-ún, ọdún 2023 ṣe àtúnṣe sí àwọn àlàkalẹ̀ ẹ̀yáwó rẹ̀ nítorí àwọn áàpù lórí Play Store tí dènà àwọn áàpù wọ̀nyí láti rí àwọn ohun ẹni tí ó ń lò wọ́n bí i fótò, fídíò, Nọ́ńbà ìbánisọ̀rọ̀, ibi tí wọ́n wà gan-an àti àwọn tí wọ́n ti pè.
Owó ti gbèsè Lipa Later
Ìṣúná ajẹmẹ́rọ ti Kenya, Lipa Later, ti kéde ìkádìí mílíọ́nù KSh 500 ($3.4M) ti ìdójútòfò gbèsè ní ìdákọ́ńkọ́.
Ìkówójọ náà jẹ́ èyí tí agbátẹrù rẹ̀ jẹ́ Rubicon Landing gẹ́gẹ́ bí olùgbanimọ́ràn fún ìdúnàdúrà àti KN Law gẹ́gẹ́ bí olùgbanimọ́ràn nípa ìmọ̀ òfin.
Eric Muli, aláṣẹ àti olùdarí (CEO) Lipa Later, sọ pé àwọn owó náà ‘’ti gbà wá láàyè láti túbọ̀ dókoòwò nínú ìmọ̀ -ẹ̀rọ àti ìdàgbàsókè láti mú kí àwọn ojútùú ajẹmọ́-ìṣúná wa ṣe é lò pẹ̀lú ìrọ̀rùn fún àwọn oníbàárà wa.’’
Ètò ohun ọlọ́dún 5 rà báyìí, sanwó tó bá yá okòwò ti rí mílíọ̀nù $12 aṣáájú-Siries A ní àwọn ètò tí wọ́n ṣe tẹ́lẹ̀.Ètò ìkówójọ fún gbígbòrò ọjà tuntun.
Ó tún ń ṣe àyẹ̀wò ètò gbígbà owó láti ọ̀dọ̀ ọ̀pọ̀ ènìyàn láti ṣe àkójọ mílíọ̀nù $1.2, ó sì ti rí iye tó ju $27, 000 láti ọ̀dọ̀ àwọn olùdókòwò 29.
Ilé iṣẹ́ náà sọ pé èrò wọn ni làti ṣètò àfikún KSh 2 Billion bi gbèsè láti mú ìdàgbàsókè ba bó ti ṣiṣẹ́"sí rírí $500bn fún ànfààní ètò ìsúná ní agbègbè tí ó lajú ní Áfíríkà.
Ohun tí mo ń kà, tí mo ń wò
Olumide D.O Olusanya ṣàlàyé ipa wọn lórí ìṣípòpadà KloudCommerce, bí ó ṣe fẹ́ gbé ìgbésẹ̀ tí ò fẹṣẹ̀ múlẹ̀
Ṣíṣe àwárí nípa agbanisíṣẹ̀ Amazon tẹ́lẹ̀, pẹ̀lú agbára ló fẹ́ fi àjọ àwọn Solar lọ́wọ́
Nínú ètò Moniepoint gamified, títí ètò fún títa ọjà lójúkorojú ti ilé ìfowópamọ́ àti eto ìsúná ní Nàìjíríà.
Orin, ìlera àti ìgbé-ayé, Jon Batiste ìfọ̀rọ̀wérọ̀ pẹ̀lú Walter Isaacson.
Kí ló dé tí arábìnrin yìí ní esinsin lórí rẹ̀?
Ìkànì Ìpamọ́ Iṣẹ́-ọnà fún orílẹ̀-èdè
Àwọn ohun láti lè ṣe àtúnṣe sí fídíò lọ́nà tí ó yanrantí
Nínú ẹ̀rọ Moniepoint èyí tí ó jẹ́ ọ̀nà kan láti ṣàgbékalẹ̀ ilé-ìfowópamọ́ ẹlẹ́jẹ̀wọ́n àti gbígbọ́ bùkátà ìsúná lóríléèdè Nàìjíríà
Ní ìgbàlódé tí ó dákẹ́ rọ́rọ́ tí ó wà ní odi ìlú èkó, Túnjí tí ó ni ilé-ìtajà ohun-èlò-iná mọ̀nàmọ́ná máa ń ta ọjà pẹ̀lú ẹ̀rọ POS aláwọ̀ búlúù tí ó ń lò.
Ó jẹ́ ọ̀kan láàrin okòòwò mílíọ̀nù 1.6 tí ó ń tà ọ̀ja lóri ìkànì ìgbàlódé(digital) pẹ̀lú ìkànì Moniepoint.
Lẹhin ti o bori ni ile-ibẹwẹ ati ile-ifowopamọ iṣowo, Moniepoint n ṣeto awọn iwo rẹ si awọn ẹni-kọọkan, ni ero lati tuntumọ ifisi owo ni Nigeria.
Pẹ̀lú ìsúná?
Bẹ́ẹ̀ni, Mo lérò pé ò ń yí ojú rẹ̀, bẹ́ẹ̀ni ó sì yé mi.
Ní ọdún 2020, McKinsey kéde ohun ti ó hàn gedegbe - ìmọ̀-ẹ̀rọ tí ó ní ṣe pẹ̀lú isúná ti ń yí ojú ètò ìsúná padà lótílẹ̀-èdè Nàìjíríà.
Áwọn òǹkà kì í purọ́.
Ìjábọ̀ iṣẹ́ ìsúná ètò-ọrọ̀ ajé per Intelpoint ọdún 2022, fihàn pé ó lé ní mílíọ̀nù ọgọ́ta-lé-mẹ́fà àwọn ọmọ orílẹ̀-èdè Nàìjíríà tí wọ́n wà ní ọjọ́-orí ọmọ ọdún 15 tí wọn kò ní àpò-àsùnwọ̀n iléèfowópamọ́.
Èyí túmọ̀ sí pé 55% àwọn ọmọ orílẹ̀-èdè Nàìjíríà tí wọ́n ju ọmọ ọdún 15 lọ ni a yọ kúrò ní ẹ̀ka ètò ìsúná.
Èyí dàbí ohun tí ó tóbi, ṣùgbọ́n nígbà tí a bá gbọ̀n-ọ́n yẹ́bẹ́yẹ́bẹ́, a ó ri pé ìdá tí ó ga jù lọ (45%) àwọn ọ̀dọ́ sí àgbàlagbà àwọn ọmọ orílẹ̀-èdè Nàijíríà ni wọn ń kópa nínú ètò ìsúná káfiwé orílẹ̀-èdè aláwọ̀ dúdú tí ó lààmì-laaka mìíràn.
Nígbà tí ẹ̀rọ-ajẹ́mọ́-ìsúná ti sin ọ̀pọ̀lọpọ̀ àwọn ènìyàn pẹ̀lú ẹ̀rọ-ìbánisọ̀rọ̀-ìgbàlódé tàbí àwọn tí ó ti wà ní ẹ̀ka ìfowópamọ́ tẹ́lẹ̀, díẹ̀ nínú àwọn báńkì ìsòwò Nàìjíríà àti àwọn báńkì alábẹ́lé bí i Paga, Moniepoint, ati OPay, ni wọ́n ń mú àgbéga bá gbèdékeàti ààlà ìsúná.
Sí ìyàlẹ́nu, Báńkì àpapọ̀ orílẹ̀-èdè Nàìjíríà ti ṣètò 95% àfikún owó tí ó gàgaàrá ní ọdún 2024.
Nígbà tí ó jẹ́ pé púpọ̀ nínú àwọn òfin rẹ̀ ni ó fẹ́ lòdì sí ìpinu yìí, àwn iléeṣẹ́ tí kò káwọ́ gbera ní ó mú ọ̀nà tuntun wọlé láì bìkítà.
Ẹ̀rọ Moniepoint lékè nípaṣẹ̀ àṣeyọrí rẹ̀ nínú ètò ìlànà ìfowópamọ́ rẹ̀ àti nípaṣẹ̀ sísin àwọn iléeṣẹ́ tí ó lé ní mílíọ̀nù kan àti ẹgbẹ̀rún lọ́nà ẹgbẹ̀ta àwọn ènìyàn pẹ̀lú wíwọ inú ìfowópamọ́ aládáni.
Sugbonkì í kàn ṣe pé wọn kàn ń ṣe iṣẹ́ ìfowópamọ́ mìíràn lásán bí kò ṣe pé wọ́n gbà á lérò láti ìdùnú wọlé látipaṣẹ̀ ètò-ìsúná gẹ́gẹ́ bí ohun tí ohun tí Babatunde Olofin, tí ó jẹ́ alákoso Moniepoint MFB.
Ka diẹ sii nipa ipadabọ wọn si ile-ifowopamọ ti ara ẹni nibi.
Ile-iṣẹ naa ni ilana fun gbogbo eniyan.
Awọn tí wọ́n wà ní ìlànà ìfowópamọ́ tàbí àwọn tí wọn kò wà ní ìlànà ìfowópamọ́, tàbí àwọn tí wọ́n ní àǹfààní sí tàbí tí wọn kò ní àǹfààní sí ẹ̀rọ-ìbánisọ̀rọ̀-ìgbàlódé.
Fífikún ìsúná nípaṣẹ̀ ẹ̀rọ-ìbánisọ̀rọ̀ ìgbàlódé àti èyí tí ó kọjá rẹ̀.
Níní ẹ̀rọ fóònù ìléwọ́ aṣefáfá jẹ́ ìtọ́kasí pàtàkì ìsàfikún ìsúná.
Ìjábọ̀ Intelpoint ṣàfihàn pé àwọn ènìyàn tí ó ní ẹ̀rọ-ìbánisọ̀rọ̀ ìgbàlódé tàbí àwọn ẹ̀rọ-ìbánisọ̀rọ̀ tí ó ní àbùdá ẹ̀rọ-ìbánisọ̀rọ̀ ìgbàlódé ni ó ṣe é ṣe kí wọ́n ní ilé-ìfowópamọ́ tàbí kí wọ́n ní àpò-àsùwọ̀n-owó orí ẹ̀rọ-ìbánisọ̀rọ̀ alágbèéká.
Ó fẹ́rẹ̀ to mííọ̀nù 30 àwọn ọmọ orílẹ̀-èdè Nàìjíríà tí ọjọ́-orí wọn tó ọdún 15 sókè ni wọ́n ní ǹfààní sí ìkànì-ayélujára, Moniepoint sì wá láti kápá agbègbè yìí pẹ̀lú ohun tí ó gbàgbọ́ pé ó jẹ́ ìlànà tí yóò fi ṣe àṣeyọrí.
"A mọ̀ pé tí o bá fẹ́ láti ṣagbátẹrù àyípadà ìhùwàsí ati mímú ìdàgbàsókè bá àmúlò, o yẹ ki o san ẹsan iwa rere nigbagbogbo, " Ope Adeyemi, Igbakeji Alakoso Agba, Awọn ikanni ati Awọn irinṣẹ Titaja, Moniepoint ló sọ̀rọ̀ yìí.
Ilé-iṣẹ́ máa ń san kọ́bọ̀ fún àwọn oníbàárà lóríẹ̀rọ-ìfowópamọ́ alágbèéká tara-ẹni lẹ́yìn tí wọ́n bá ṣe ìdókòòwò.
Àwọn owó kọ́bọ yìí máa ń fún wọn ní àǹfààní láti kópa nínú eré-ìdárayá ọ̀ṣọ̀ọ̀ṣẹ̀ bí eré-ìdárayá alálàfibọ̀(Shuffle) àti eré-ìdárayá olóbìrí(spin the wheel).
Ìlànà ẹ̀rọ yìí lè mú kí àwọn àwọn tí ó ń lò ó máa jẹ ₦‎2, 000 ní ọ̀sọ̀ọ̀sẹ̀ pẹ̀lú gbanjọgbì ẹ̀bùn mílíọ̀nù ₦‎10.
Púpọ̀ nínú àwọn olùdíje pẹ̀lú Moniepoint ni wọ́n ti lo àwọn ìlàna-èrè tí ó jọ ti moniepoint láti le lè ṣe òdiwọ̀n bí àṣeyọrí wọn yóò ṣe tó.
Ọ̀kàn nínú wọn ni ilé-iṣẹ́ fintech, Opay èyí tí ó jẹ́ ọ̀kan nínú olùborí nínú ìdààmú kòsówólóde ní Nàìjíríà ti oṣù kííní ọdún 2023.
Àbọ̀ ìwádìí Intelpoint fihàn pé 83% àwọn olùdáhùn ní àwọn àpò-ìpamọ́-àkọọ́lẹ̀ pẹ̀lú báńkì ìṣòwò kan.
Àfojúsùn pàtàkì fún Adéyẹmí ni lórí ìyànjú àwọn ènìyàn láti tọ́jú owó wọn lórí ẹ̀rọ áàpù àti bí wọn yóò ṣe máa lò ó fún ìdókòwò wọn.
Àwọn aláṣẹ ti fojú ri àwọn ìṣẹ̀lẹ̀ níbi tí àwọn ènìyàn ti lè sanwó ọkọ̀-akérò(Dáńfó) pẹ̀lú ẹ̀rọ-ìgbowósanwó eléjẹ̀wọ́n ti Moniepoint ní ìlú bí i Èkó.
Ìbẹ̀rẹ̀ Nàìjíríà, Ìlànà fọwọ́kàn-án kí o sanwó {Touch n Pay (TAP)}, ti ń ṣe ìpalára ní àwọn agbègbè yìí pẹ̀lú káàdì NFC, nítorí náà ìlànà Moniepoint yẹ kí ó jẹ́ ohun tí yóò wuni láti rí.
Síbẹ̀síbẹ̀, a kò lè fojú pa àwọn ìsòro náà rẹ́.
Gbígbé ìgbéṣẹ̀ síwájú si.
Moniepoint ń polóngo ìhìnrere ìsàfikún ìsúná pẹ̀lú dídarapọ̀mọ́ ilé-ìfowópamọ́ alábọ́dé.
Bí ó ṣe jẹ́ pé àwọn àgbékalẹ̀ ìlànà ìkórè ni ó ní ó ìwúlò tirẹ̀, bẹ́ẹ̀ gẹ́lẹ́ ni ó jẹ́ pé a kò lè saláì jẹ́ kí a mọ̀ pé ìdá mẹìndínlọ́gbọ̀n àwọn ọ̀dọ́ orílẹ̀-èdè Nàìjíríà ni kò ní àǹfààní sí ìkànì ayélujára.
Ìkànì ìkànìyàn ìbílẹ̀ ìgbàlódé ni ó ṣe é fọkàntán ṣùgbọ́n a kò lè kóyán aw`ọn èèyàn bí mílíọ̀nù lọ́nà ọgọ́ta-lé-mẹ́fà tí wọn kò sí lórí ìkànì ìbílẹ̀ ìgbàlódé.
Ìlànà àwọn asojú iléèfowópamọ́ Moniepoint ni ó dúró lórí ṣíṣàmúlò ojú òpó tí kò lo ìlànà ayélujára èyí tí yóò tí yóò fun ní agbára láti lè gbórí wọ ìlànà ilé-ìfowópamọ́ alábọ́dé.
"Ọlọ́fin ṣàlàyé pé a kò fẹ́ yọ ẹnikẹ́ni sílẹ̀ bẹ̀rẹ̀ láti orí ọlọ́kadà, àwọn ìyálọ́jà sílẹ̀ nínú ìkànì iṣẹ́ ajẹ́métò-ìsúná.
“Ní gbogbo igun orílẹ̀-èdè ni a ti fẹ́rẹ̀ ní asojú.
Kódà ní àwọn abúlé níbi tí kò ti sí ilé-ìfowópamọ́ tàbí ibùdó ìgbowó, wà á sì rí àwọn àpótí búlúù wa níbẹ̀.”
Olúkúlùkú àwọn asojú dàbí ẹ̀ka iléèfowópamọ́ ní ààyè tiwọn.
Kì í ṣe ìdààmú pẹ̀lú àwọn olùgbowówọlé-gbowójáde, wọn yóò ní ìrónilágbára tí wọ́n yóò fi máa ṣe àgbéga èròǹgbà Moniepoint láti jẹ́ kí àwọn oníbàárà alábọ́dé tí ó jẹ́ mílíọ̀nù mẹrin àti ẹgbẹ̀rún lọ́nà ẹgbẹ̀rin ní oṣù mẹ́ta - ní ìlọpo mẹ́tà ìlànà ìsòwò àwọn oníbàárà wọn lọ́wọ́lọ́wọ́.
Nígbà tí ó jẹ́ pé ẹ̀rọ fóònù ìléwọ́ aṣefáfá ni ọ̀nà tí a fi lè de àwọn tí ó ń lo ẹ̀rọ ìbánisọ̀rọ̀ ìgbálódé mọ́lẹ̀, àwọn asojú Moniepoint yóò ṣe ìrànlọ́wọ́ fún àwọn ranlọwọ fun awọn tí kò ní ẹ̀rọ-ìbánisọ̀rọ̀ láti sí àp`ò-àsùwọ̀n èyí tí wọn yóò lè fi dókòwò níbikíbi.
“A ti kọ́ àwọn amáyédẹrùn wa ní ọ̀nà tí ó dẹrùn.
Bí àwọn ìṣòwò ṣe ń dàgbà, a lè ṣàfikún àwọn amáyédẹrùn wa àti pé èyí jẹ́ nítorí a ní ọ̀pọ̀lọpọ̀ àwọn irinṣẹ́ ìbojúwò tí ó ṣe ìrànlọ́wọ́ fún wa láti ṣe àtẹ̀lé bí ìsòwò wa ṣe ń dàgbà.”
O soro lati lòdì sí Moniepoint, tí a bá wo ipa tí wọ́n ń kó nínú ètò-ọrọ̀ ajé ìmọ̀-ẹ̀rọ-ajẹmétò-ìsúná, ṣùgbọ́n ó jẹ́ apá kan nínú mímú àgbéga bá ìlànà ètò ìsúná.
Fífẹ oríkì àfikún ìsúná lójú si.
Àfikún owó tí ń fi ìgbà gbogbo dínkù sí àwọn tí wọ́n ni àpò-àsùnwọ̀n nìkan soso.
Fún yíyàgò iyèméjì, níí àpò-àsùwọ̀n iléèfowópamọ́ ní ìpìlẹ̀ fún ṣíṣe àfíkún ìsúná, bákan náà ni èyí kò yọ àwọn iṣẹ́ pàtàkì bí i ìgbowówọlé, owó-ìdójútòfò, owó ìfẹ̀yìntì, àǹfàaní ìdókòwò, gbowó dídáwọlé, àti ètò-ẹ̀kọ-ìnáwó́ tàbí ìmọ̀ọ́kọmọ̀ọ́kà.
Gẹ́gẹ́ bí àlàyé Intelpoint, 31% àwọn MSME ni ó gba ẹ̀yáwó, àti pé àwọn àgbàlagbà tí tó bí mílíọ̀nù 2.1 àwọn àgbàlagbà ni ó ní ìdáàbòbò-dúkìá.
Moniepoint, ti ń gbé ìgbéṣẹ̀ mílíọ̀nù 400 onípe-ìpele lósoosù èyí tí owó rẹ̀ jẹ́ bílíọ̀nù $12 (bẹ́ẹ̀ni bílíọ̀nù kan dọ́là, Amẹ́ríkà ), ni wọ́n ní èròngbà láti máá san fun àwọn ènìyàn lọ́yọ kọ̀ọ̀kan.
O jẹ́ àfojúsùn tí ó kún fún ọ̀pọ̀lọpọ̀ ìpènijà ńlá níbi tí 42% àwọn ọmọ orílẹ̀-èdè tí kò ní ilé-ìfowópamọ́ tàbí àpò-àsùnwọ̀n alágbèéká ti ń gba owo tí ó kéré sí ₦35, 000 àti pé ó fẹ́rẹ̀ tó 29% àwọn ọmọ orílẹ̀-èdè tí kò ní iṣẹ́ lọ́wọ́.
Ìṣẹ̀lẹ̀ náà títí tí ó fi dí ìsìnyí fún àwọn iléeṣẹ́ ayánilọ́wó ni ó jẹ́ àṣeyọrí aláàbọ̀, ìdàrudàpọ̀, àti ìpanirun fún àwọn ilé-iṣẹ́ tí ọ̀rọ̀ kàn bí i Carbon, Fairmoney, Kuda, Palmpay, ati Sokoloan.
Díẹ̀ nínú àwọn amòye bí i Lendsqr's Adedeji Olowe rí ṣíṣí sílẹ̀ níní àǹfààní sí kírẹ́díìtì gẹ́gẹ́ bí i ọ̀nà tí a lè gbà mú ìdàgbàsókè bá àwọn ọmọ orílẹ̀-èdè Nàìjíríà.
Èrò wa tí ó dára jù lọ ni pé ó yẹ kí ìdàgbàsókè wà ní igbọ́ni pípèsè owó sáájú kí wọ́n tó máa pín owó fún àwọn ènìyàn lọ́kọ̀ọ̀kan.
Àwòrán tí ó tóbi: Àgbékalẹ̀ afikún owó
Àfojúsùn Moniepoint kìí ṣe lórí oíléèdè nìkan bí kò ṣe lórí onírúurú ẹ̀yà lágbàáyé.
Olofin ṣàfikún sí ìkìlọ̀ rẹ̀ pé "A kìí ṣe báńkì lásán; a jẹ́ ìgbéṣẹ̀ láti mú ìdùnú bá ètò-ìsuíná gbogbo ilẹ̀kílẹ̀ ".
Èyí kìí ṣe àròsọ lásán; Láìpẹ́ yìí ni Moniepoint gba ilé-iṣẹ́ Kẹ́ńyà Kopo Kopo, èyí gtí ó ń ṣàfihàn èròǹgbà fífí ìdímúlẹ̀ ní gbogbo ilẹ̀kílẹ̀.
Kà síwájú si nípa àkómọ́ra níbí.
Nípa gbígbọ́ àgbọ́yé onírúru ètò-ọrọ̀ ajé orílẹ̀-èdè Nàìjíríà, Moniepoint ti ṣetán láti mú àfikún bá ìsuíná àwọn ọ̀gọ̀ọ̀rọ̀ àwọn ènìyàn.
Bọ́ya Túnjí ni ní ibùdó ìtajà rẹ̀ lékòó tàbí awakọ̀ Dáńfó tí ń rìn kiri ní àwọn òpópónà rúdurùdu tí ó wà ní ìlú, àfojúsùn Moniepoint hàn kedere: ẹ̀tọ́ ni fífí owó kún jẹ́ kíìí ṣe àǹfààní.
ilé-ìfowópamọ́ àpapọ̀ orílẹ̀-èdè Nàìjíríà ṣe àtìlẹyìn Swap, ìdáhùn Flutterwave sí àwọn ìṣòro FX ti Nàìjíríà
Ìròyìn:
Flutterwave ti ṣe ifilọlẹ Swap, àkànṣe kan láti tẹ́ pẹpẹ níní àǹfààní sí FX fún àwọn ọmọ orílẹ̀-èdè Nàìjíríà.
Swap ti ṣe ifilọlẹ níní àjọṣepọ̀ pẹ̀lú Ilé-ìfowópamọ́ Wema àti Kadavra.
Flutterwave sọ pé àwon olùṣàmúlò Swap yóò gba àwọn káàdì tí ó lè ṣe é lò fún ìgbaniláàyè ìrìn-àjòi tí ara-ẹni tàbí ìyọ̀ọ̀da ìrìn-àjò ajẹmọ́dókoòwò.
Swap, èyí tí a kéde ní 4 Oṣù Kẹsàn-án, Ọdun 2023, ní Ìkòyí l’Ékòó, ní àtìlẹyìn báńkì àpapọ̀ orílẹ̀-èdè Nàìjíríà gẹ́gẹ́ bí i ìkànì àgbáyé fún àwọn ọmọ orílẹ̀-èdè Nàìjíríà láti ní àǹfààní kíákíá sí pàsípààrọ̀ owó ilẹ̀ òkèèrè pẹ̀lú òsùwọ̀n tí ó rọjú.
Àgbéjáde náà yóò ṣiṣẹ́ pẹ̀lú ìrànlọ́wọ́ ilé-ìfowópamọ́ Wema àti Kadavra - Ile-iṣẹ́ abániṣẹ́wó - ti yóò sọ dí owó-gbígbà àti pàsípààrọ̀ owó ilẹ̀-òkèèrè.
Alákòóso ilé-iṣẹ́ Flutterwave, Olugbenga Agboola sọ pé Swap jẹ́ ìdáhùn sí àwọn ààyè ìrora àti àwọn ìdojúkọ ẹnì-kọ̀ọ̀kan àti àwọn onírúurú okòòwò nígbà tí wọ́n bá fẹ́ gbíyànjú láti gbani wọlé sí FX.
Nàìjíríà ti dojúkọ àwọn ìṣòro FX púpọ̀ ní àwọn ọdún díẹ̀ ṣẹ́yìn.
Ọ̀kan lára rẹ̀ ni bílíọ̀nù $10 nínú akùdé-iṣẹ́ FX, èyí tí ilé-ìfowópamọ́ àpapọ̀ orílẹ̀-èdè Nàìjíríà pinu láti yanjú láàrin ọ̀ṣẹ̀ méjì.
Lára àwọn iṣẹ́-akùdé náà ni bíbèèrè owó dọ́làtí láti ọwọ́ àwọn olùṣẹ̀dá ọjà, àwọn agbọ́jà wọlé, owó ìrìn-àjò ajẹ́mówò, owó ìrìn-àjò ti ara-ẹni àti owó ìtọ́jú ní ilẹ̀-òkèèrè.
Sí ìyàlẹ́nu, ilé-ìfowópamọ́ olókoòwò ni ó ń darí 75% ìdókòòwò owó ilẹ̀òkèèrè ní orílẹ̀-èdè àti pé ṣíṣàgbékalẹ̀ ẹ̀rọ Swap ti Flutterwave ni ó lè jẹ́ ọ̀nà láti mú àdínkù bá gbígbé ars lé báńkì fún FX.
Flutterwave ṣàlàyé pé Swap yóò bẹ̀rẹ̀ sí ní pín káàdì jádé èyí àwọn ọmọ orílẹ̀-èdè Nàìjíríà tí wọ́n bá nílò níní àǹfààní sí ìrìn àjò tara-ẹni kíákíá àti owó ìrìn-àjò ajẹmọ́ okòòwò lè lò.
Ó sọ pé òhún gbèrò láti pín káàdì tí ó lé ní mílíọ̀nù 10 fún àwọn ọmọ orílẹ̀-èdè Nàìjíríà bẹ́rẹ́ láti oṣù kẹwàá ọdún yìí.
Àwọn olùsàmúlò ojú òpó ẹlẹ́rọ ìbánisọ̀rọ̀ ti takọ ohun tí àjọ NCC ń bèèrè fún.
Flutterwave ti ní àjọṣepọ̀ pẹ̀lú ilé-ìfowópamọ́ ilẹ̀ India tí orúkọ rẹ̀ ń jẹ́ IndusInd láti ṣàgbéjáde iṣẹ́ kíkówówọlé-jáde, fífí ẹ̀rọ áàpù(APP) ránṣẹ́ ní àwọn orílẹ̀-èdè Asia.
Àjọṣepọ̀ yìí yóò fààyè gba kí ènìyàn tí wọ́n ń lo ẹ̀rọ Flutterwave fi owó ránṣẹ́ láti orílẹ̀-èdè India lọ sí orílẹ̀-èdè adúláwọ̀ tí ó jẹ́ 30 níbi tí àwọn ìmọ̀ ẹ̀rọ̀ àjẹ́mọ́wó ti ń ṣiṣẹ́.
Olugbenga Agboola tí ó jẹ́ ọ̀kan lára olùdásílẹ̀ àti alákoso Flutterwave ṣàlàyé pé fífi ààyè gba tí àwọn ọmọ ilẹ̀ India fi ààyè gba Flutterwave ni yóò jẹ́ ilé-iṣẹ́ ilẹ̀ adúláwọ̀ àkọ́kọ́ tí yóò kọ́kọ́ ṣe eléyìí níbi tí ìfowójábọ̀ ní láti orílẹ̀-èdè India sí ilẹ̀ adúláwọ̀ yóò ti rọrùn tí ó sì yá.
Ó tún ṣàlàyé pé ìmọ̀ ẹ̀rọ ìsanwó yóò tún wá àfíkún al´baṣepọ̀ láti fẹ̀ si nílẹ̀ India.
Ìeòyìn yìí ni ó wáyé lẹ́yìn ọ̀ṣẹ̀ díẹ̀ tí alákoso ti kéde pé ilé-iṣẹ́ yóò tẹ̀síwájú nínú ìpinu IPO wọn.
Èyí ni ohun tí mo ní fún yín lónìí.:
Àgbáríjọ àwọn alámòójútó òpó-ìgbáfẹ́fẹ́mú ilẹ̀ Amẹ́ríkà fẹ́ gba òpó-ìgbáfẹ́fẹ́ mú ti orílé-èdè Nàìjíríà.
Ilé-iṣẹ́ Wetility ti gba owó tí ó tó $48m.
Àwọn olùṣàmúlò ojú òpó ìbánisọ̀rọ ti tako ohun tí àjọ NCC ń bèèrè fún.
Àgbáríjọ àwọn alámòójútó òpó-ìgbáfẹ́fẹ́mú ilẹ̀ Amẹ́ríkà fẹ́ gba òpó-ìgbáfẹ́fẹ́ mú ti orílẹ̀-èdè Nàìjíríà.
Ìgbìmọ̀ ìsojú ọmọ orílẹ̀-èdè Nàìjíríà fún Amẹ́ríkà fúnòpó ìgbáfẹ́fẹ́mú (American Towers Corporation (ATC))ni yóò máa ṣe àkóso àgbáríjọ opó ìgbáfẹ́fẹ́ mú ilé-iṣẹ́ ojú-òpó ìbánisọ̀rọ̀ MTN ní orílẹ̀-èdè Nàìjíríà bẹ̀rẹ̀ láti IHS Holding, tí ó jẹ́ olùpèsè ìmáyédẹrùn fún ojú-òpó ìbánisọ̀rọ̀ bẹ̀rẹ̀ láti ọdún 2025.
Lẹ́yìn tí a ti ṣàgbéyẹ̀wò iye owó tí ó sàn fún ọ̀rọ̀ òpó-ìgbáfẹ́fẹ́mú, telco ṣàlàyé pé ò ń mú ìgbìmọ̀ alákoso òpó-ìgbáfẹ́fẹ́mu ilẹ̀ Amẹ́ríkà gẹ́gẹ́ ilé-iṣẹ́ òpó ìgbáfẹ́fẹ́ mú tí ó ń yàn láàyò àwọn irúfẹ́ àwọn ìkànni ayélujára tí ó tí ó ń jẹ nínú àǹfààní rẹ̀.
MTN ṣàlàyé pé àwọn ń dúnàá dúràá iṣẹ́ òpó ìgbáfẹ́fẹ́mú lóríléèdè Nàìjíríà nítorí pé pe àwọ̀n ojú òpó ìkànì ayélujára tí ó tó 2500 tí wọ́n ṣe àdéhùn lé lórí ní orílẹ̀-èdè Nàìjíríà ni èyí IHS ti ń ṣiṣẹ́ ni yóò dópin ní ọdún 2024 àti ọdún 2025.
Ní ọdún 2022, IHS ti gba àwọn òpó ayélujára ilé-iṣẹ́ MTN tí ó lé ní 5700 ní South Africa nípaṣẹ̀ ìlànà àdéhùn tà á kí ó tún fi yá padà.
Âti pé láti ìgbà náà ni àjọṣepọ̀ wọn ti burú jáì si.
Ilé-iṣẹ́ MTN ní èdè àìyedè ẹ̀pinwó lórí ilé-iṣẹ́ òpó ìgbáfẹ́fẹ́mú.
Ilé-iṣẹ́ ojú òpó ìbánisọ̀rọ̀ orílẹ̀-èdè South Africa fi ẹ̀sùn kan ilé-iṣẹ́ IHS Tower fún rírú òfin ìlànà ẹ̀pínwó ní oṣù kẹfà, ọdún 2023.
MTN ni ó ni 26% òpó ìgbáfẹ́fẹ́mú ti IHS ṣùgbọ́n 20% nínú rẹ̀ ni ó tọ̀nà èyí tí ó fà á tí wọn kò fi lè tà á.
Bẹ́ẹ̀ ni o fẹ́ kí owo rẹ ní Ilé-iṣẹ́ farahàn níbi agbára dídìbò rẹ̀.
Àjọṣọyépọ̀ tuntun yìí lè lapa lórí owo tó ń wọlé fún IHS Towernítorí pé orílẹ̀-èdè nàìjíríà ní ibi tí ọrọ̀ ajé àti ibi tí ó ti ń tà jù lọ wà, bí ó ṣe jẹ́ pé ilé-iṣẹ́ MTN ni ó ń jábọ̀ fún títa ọjà tí ó tóbi tó bẹ́ yẹn.
Olùṣàmúlò ojú-òpó ẹlẹ́rọ ìbánisọ̀rọ̀ ti tako ohun tí àjọ NCC ń bèèrè fún.
Ilé-iṣẹ́ ojú-òpó ìbánisọ̀rọ̀ orílẹ̀-èdè Nàìjíríà tako òfin àjọ tó ń mójú tó ojú òpó ìbánisọ̀rọ̀ pé wọ́n gbọ́dọ̀ gbàṣẹ gbòǹtẹ̀ kí lọ́wọ́ wọn kí wọ́n tó lè fi owó ránṣẹ́ kúrò lóríléèdè.
Ọ̀pọ̀lọpọ̀ okòòwò tí ó fi kanra IHS orílẹ̀-èdè Nàìjíríà, American Towers Corporation (ATC) Nigeria àti ojú-òpó ìbánisọ̀rọ̀ Airtel orílẹ̀-èdè Nàìjíríà ni wọ́n ń sọ pé ohun tí wọ́n ń bèèrè fún yóò ṣàkóbá fún okòòwò.
Dídá owó padà lọ sí ilẹ̀ òkèèrè tí ó mú ìdánilójú wá fún àwọn olùdókoòwò ilẹ̀ òkèèrè pé wọn yóò rí èlé orí okòòwò wọn gbà padà, pàápàá jù lọ nígbà tí àwọn olùdókòòwò ìpìlẹ̀ bá bá jẹ́ ọmọ ilẹ̀ òkèèrè.
Àti pé, dídúró fún àṣẹ àti ìbúwọ́lù àjọ NCC kí wọ́n tó lè gbé owó lọ sí ilẹ̀ òkèèrè ni yóò mú àìtẹ́lọ́rùn àti dárúdàpọ̀ bá ìlànà ìṣọwọ́ ṣiṣẹ́ ilé-iṣẹ́.
Nítorí náà, àjọ ATC orílẹ̀-èdè Nàìjíríà dábàá kí wọ́n máa gbàṣẹ lọ́wọ́ àjọ NCC nígbà tí owó tí ó wàyàmì gbígbé fògàná bá jẹ́ èyí tí ó lè ṣe àkóbá fún ìlànà ìṣọwọ́ ṣiẹ́ orílẹ̀-èdè Nàìjíríà.
Ó ṣàlàyé pé àwọn ọ̀nà-ìyípadà tí ó nílò ìbuwọ́lù àjọ NCC ní á ó yanjú pẹ̀lú 80%.
Àti pé IHS orílẹ̀-èdè Nàìjíríà ṣàlàyé pé kíkùnà láti ṣan èlé-orí owó lóòrèkóòrè tún máa ń mú òjòòjò bá orílẹ̀-èdè Nàìjíríà nítorí pé àwọn ayánilówó yóò máa roṣẹ̀ láti túbọ̀ máa yá àwọn ayáwó lábẹ́lé lówó si.
Láìmọyé ìgbà, eléyìí lè lapa lórí ìgbéwọ̀n owó yíyá nítorí pé gbígbara lé ìhun owó ìdókòwò ibìkan, àwọn olùra ìdókòwò ilẹ̀ òkèèrè, àti àwọn ayánilówó ni wọ́n ní àǹfààní sí pínpín èlé orí-owó bí ó bá ṣe tọ́ àti bí ó ṣe yẹ.
Olùkóniníjanu ṣàlàyé pé òhún ti gbogbo àwọn ìfisọwọ́ wọn tí yóò sì di yíyẹ̀wò nínú agbéyẹ̀wò tí ó ń lọ lọ́wọ́.
Mílíọ̀nù méjìdínláàdọ́ta dọ́là owó ilẹ̀ òkèèrè ilé-iṣẹ́ Wetility.
Ilé-iṣẹ́ orílẹ̀-èdè South African tí ó ń rí ẹ̀rọ-ìgbowó onítànsán-òòrùn tí ṣe Wetility kéde $48m (R903m) láti túnbọ̀ jẹ́ kí oníbàárà wọn tí ó wà ní orílẹ̀-èdè gbòòrò àtí láti fí kún gbígbòòrò wọn lọ́wọ́.
Lára àwọn owó tí wọ́n sàjọ lápàpọ̀ ní gbèsè $9.4m (R180m) lórí gbèsè ìyí nǹkan padà àti $31.3m (R600m) fún gbèsè okòòwò láti àti àwọn okòòwò pẹ̀lú àwọn ilé-ìfowópamọ́ onídàgbàsókè mìíràn.
Èyí tí a sàwárí rẹ láti ọwọ́ Vincent Maposa ní ọdún 2019, Wetility pèsè ojútùú sí ìsòro agbára ìtànsán-òòrùn nínú ilé àti níbi okòòwò gbogbo.
Igbéjáde ọjà wọn jẹ́ ìṣàkóso agbára ìtànsán-òòrùn lọ́nà ìgbàlódé èyí tí ó ń jẹ́ kí àwọn tí ó ń lò ó máa ṣe ìsàkóso bí ó ṣe ń lo agbára rẹ̀ sí níbikíbi.
Ní ìpílẹ̀ ni wọ́n ti bẹ̀rẹ̀ sí ní lo agbára ìtànsán-òòrùn láti fún àwọn óníbàárà ní ìpèsè agbára alápòpọ̀ tí wọ́n pò papọ̀ mọ́ ìlànà agbára tiwọn.
Wetility ṣàlàyé pé àwọn máa ń àwọn oníbàárà ní ìrísí alákòótán Wetility 360 èyí yóò túbọ̀ jẹ́ kí wọn mọ̀ èeyàn, jíròòrò, àti ní ìdàgbàsókè gẹ́gẹ́ bí ó ṣe yẹ ní àkókò tí ó tọ́.
Àwọn olùpèsè agbára ní ìfoọwọ́sowọ́pọ̀ pẹ̀lú onírúurú àjọ pẹ̀lú ilé ìfowópamọ́ Standard Bank, Sunflower Energy Africa, The Innovation Hub, Sasfin, Investec, Experian, Multichoice, àti Instructured Capital Solutions.
Wetility pèsè ìgbọ́ni ìṣúná bí i ìpinu owó sísan lóṣooṣù èyí tí ó jẹ́ kí ó dé abala ètò ọrọ̀ ajé àwọn oníbàárà tí wọ́n lè máa ní àǹfààní láti dókòòwò nínú ohun-èlò aloìtànsán-òòrùn.
Ọ̀ṣẹ̀ tí ó kọjá lórí Techpoint Africa
Lẹ́yìn tí a ṣe ìpèsè $1m, Anchor gba $2.4m láti túbọ̀ fẹ ọjà tí ó ń pèsè lójú.
Àgbékalẹ̀ yìí ti sàkójọ $12m láti fi pèsè agbára àlòtúnlò ní ilẹ̀ Adúláwọ̀ pẹ̀lú ẹ̀rọ ajíṣebíèyàn (AI)
Púpọ̀ nínú àwọn ojú tí ó wà ní aládàpọ abẹnugan ìmọ̀-ẹ̀rọ owó ní orílẹ̀-èdè Nàìjíríà tí Intelpoint ṣe agbátẹrù rẹ̀.
Àgbékalẹ̀ yìí ti ń ṣẹ̀dá Airbnb fún kíkó ọ̀pọ̀lọpọ̀ nǹkan ní ìlú tí ó rọ́kì jù lọ ní ilẹ̀-adéláwọ̀.
Kíkọjá ìmọ̀-ẹ̀rọ, AltSchool Africa fẹ́ ṣe ìrónilágbára fún àwọn ìsi àwọn ọrọ̀ ajé tí ó ní ṣe pẹ̀lú àrà ọ̀tọ̀ àti okòòwò tí ó ní ẹ̀bùn àmúwá.
Orogún tí ó ń pèsè ojú-ìkànsíra ẹni bí amazon, Project Kuiper, fẹ́ pèsè ojú òpó 5G ní tìbútòòrò ilẹ̀-adúláwọ̀.
Kotani Pay gba $2m fún ìrànlọ́wọ́ láti sàtìlẹyìn fún àwọn owó Crypto sísan bọ́ sí òdì kejì ní orílẹ̀-èdè Adúláwọ̀.
Itana gba $2m gẹ́gẹ́ bí ìrànlọ́wọ́ láti ṣẹ̀dá ìgbọ́ni lílọbíbọ̀ ọ̀fẹ́ ní orílẹ̀-èdè Adúláwọ̀.
ilé ìtajà tí ó yára gbòòrò ṣatìlẹyìn Clickafix, pẹ̀lú èròǹgbà láti wójútùú sí ìsòro ilé pẹ̀lú ₦24, 000 gẹ́gẹ́ bí owó sísan lọ́dọ̀ọ̀dún.
Àìlọdéédé àbọ̀ jíjẹ́, àìsí àkóyawọ́, iṣẹ́-ìwọ̀n àìṣedéédé: Àwọn olùdókòowò ilẹ̀ Adúláwọ̀ sàfihànìpòrúùru ọkàn wọn jù lọ pẹ̀lú ìṣẹ̀lẹ̀ túntún tí ó ní ṣẹ pẹ̀lú olùdókòwò.
Nestcoin gba $1.9m owó ìlànà láti túbọ̀ fún ìwé-ìsirò owó wọn ní okun lẹ́yìn ìlekoko ọdún 2022.
Ohun tí mò ń kà tí mo sì ń wò.
Ẹ̀yìn àjàkálẹ̀ àrùn (covid), o sọ pé?
Bí àwọn aláàbọ̀ ara àti àwọn tí ó ní ìpalára ṣe mọ gbogbo rẹ̀ dáadáa, kò lọ kúrò.
Ṣé o lè ní ìfẹ́ ọ̀pọ̀ ènìyàn?
Kí ló dé tí àwọn ènìyàn máa ń rò pé àgbáyé rí pẹlẹbẹ.
Wọ́n yanjú gbèsè #120 bílíọ́nù
Òní ni Ọjọ́ Ẹtì fún àwọn ilé iṣẹ́ láti ṣe àgbékalẹ̀ wọn!
Inú mi dùn nítorí pé Uche Ukonu yóò sọ bí ó ṣe ta ọjà 100 mílíọ̀nù náírà ní Smallchopsng.
Gẹ́gẹ́ bí mo ṣe sọ ní Ọjọ́ Ajé, ẹ ò ní fẹ́ má wo èyí.
Bí o kò bá sí ní Ìpínlẹ̀ Èkó tí o sì fẹ́ wò ó, ṣàbẹ̀wò sí ìkànnì YouTube wa ní aago 3 ọ̀sán àkókò Ìwọ oòrùn ilẹ̀ Áfíríkà.
Báwo ni o ṣe fẹ́ gbádùn ìyókù òpin ọ̀sẹ̀ rẹ?
Ṣé o fẹ́ sọ fún mi?
N kò lérò pé mo ní àwọn ohun èlò láti jáde ní àsìkò yìí.
Oṣù kẹsàn-án ṣẹ̀ṣẹ̀ bẹ̀rẹ̀, mo sì ti rí ọ̀pọ̀lọpọ̀ nǹkan.
Àmọ́ sá, jẹ ìgbádùn ní òpin ọ̀sẹ̀ yìí.
Ìfáárà yìí kò pé pẹ̀lú ìgbésáfẹ́fẹ́ náà.
Nítorí náà, ní abala Ìgbésáfẹ́fẹ́ Techpoint Africa ti ọ̀sẹ̀ yìí, àwọn ikọ̀ olóòtú jíròrò lórí gbígbòòrò AltSchool láti pèsè iṣẹ́ fún àwọn ọ̀dọ́ Áfíríkà 10, 000, 000, adelé Gómìnà CBN fi dá àwọn ààre olùdókòwò lójú pé owó àjẹsílẹ̀ FX yóò di sísàn láàrin ọ̀sẹ̀ 1 - 2, àti àwọn olówó Worldcoin tí wọ́n ń pàdánù owó.
Wò ó níbi.
Ohun tí mo ní fún yín lónìí nìyí:
Wọ́n yanjú gbèsè #120 bílíọ́nù
Nestcoin gba 1.9 mílíọ̀nù Dọ́là fún Onboard.
Nigeria fọwọ́sowọ́pọ̀ pẹ̀lú India láti mú ìdàgbàsókè bá agbọndan ìmọ̀-ẹ̀rọ nínú ètò ẹ̀kọ́ Rẹ̀.
Wọ́n yanjú gbèsè #120 Bílíọ́nù
Gbèsè 120 bílíọ́nù Náírà tí àwọn ilé ìfowópamọ́ jẹ fún Unstructed Supplementary Service Data (USSD) èyí tí àwọn ilé iṣẹ́ ìbánisọ̀rọ̀ pèsè ni wọ́n ti yanjú.
Umar Danbatta, Igbá-kejì Ọ̀gá Àgbà Nigerian Communications Commission (NCC), kéde èyí ní àná níbi ìpàdé Telecom Executives amd Regulators Forum (TERF).
Lẹ́yìn ìgbà tí adelé Gómìnà Ilé Ìfowópamọ́ Àpapọ̀ ti Nigeria, Folashodun Shonubi, dá sí i, Danbatta sọ pé àwọn ilé ìfowópamọ́ ti gbà láti san àwọn gbèsè àjẹsílẹ̀ wọn kí wọ́n sì tẹ̀síwájú láti máa sanwó fún ètò USSD lọ́jọ́ iwájú lábẹ́ òfin ìdíyelé fún àwọn ilé iṣẹ́.
Ó sọ pé ìgbàgbọ́ pé ó yẹ kí wọ́n ka àwọn ilé-iṣẹ́ ìbarà-ẹni-sọ̀rọ̀ yẹ fún ìsúná àwùjọ ni ó fa àṣeyọrí ìpẹ̀tùsááwọ̀ náà.
Ní Oṣù Kẹjọ 2023, àwọn ilé iṣẹ́ ìbarà-ẹni-sọ̀rọ̀ ń wo ètò owó sísan tí àwọn ilé ìfowópamọ́ dá lábàá.
Ní Oṣù Karùn-ún 2023, àjọ NCC fún àwọn ilé-iṣẹ́ ìbarà-ẹni-sọ̀rọ̀ ní orílẹ̀-èdè yìí – MTN, Glo, Airtel, àti 9Mobile – ní àṣẹ láti yọ àwọn ilé ìfowópamọ́ kúrò nínú lílo USSDs.
Bí àwọn ilé ìfowópamọ́ Nigeria kò bá san gbèsè wọn, àwọn ilé-iṣẹ́ ìbarà-ẹni-sọ̀rọ̀ sọ pé àwọn kò ní pèsè ìrànlọ́wọ́ yìí mọ́.
Nestcoin gba 1.9 mílíọ̀nù Dọ́là fún Onboard
Lẹ́yìn tí wọ́n kó 6.45 mílíọ̀nù Dọ́là jọ ní 2022, Nestcoin ti gba 1.9 mílíọ̀nù Dọ́là gẹ́gẹ́ bí owó ìrànwọ́ ètò èyí tí Hashed Emergent dárí.
Àwọn Olùdókòwò mìíràn bí Adaverse, Base Ecosystem Fund, Alter Global, CMT Digital, Magic Fund, àti 4DX Ventures kópa nínú ìpele náà.
Ilé-iṣẹ́ náà, èyí tí ó pàdánù abala pàtàkì nínú owó ìrànwọ́ rẹ̀ tẹ́lẹ̀ ní Oṣù Kọkànlá 2022 nítorí ìforísánpọ́n FTX, àwọn ètò láti lo owó náà fi ró ìnáwó rẹ̀ lágbára kí ó sì mú ìdàgbàsókè ńlá bá ọjà rẹ̀ tuntun, Onboard.
Onboard jẹ́ àpamọ́ kírípítò aládàáṣàkóso pẹ̀lú àwọn àǹfààní àpamọ́ alájùmọ̀ṣàkóso.
Àfojúsùn rẹ̀ lórí Onboard jẹ́ òpómúléró láti inú èròǹgbà Nestcoin níbẹ̀rẹ̀, alámòójútó — ilé-iṣẹ́ kan pẹ̀lú àwọn ọjà kírípítò oríṣìíríṣìí tí ó tún dókòwò ní àwọn ilé-iṣẹ́ kírípítò/Web3 mìíràn.
Èròǹgbà rẹ̀ fún Onboard ni láti pèsè àǹfààní káríayé sí àwọn iṣẹ́ ètò-ìsúná tí ó dára jùlọ.
Ó fẹ́ mú ìrọ̀rùn bá ìlò kírípítò fún aláìnírìírí, bẹ́ẹ̀ ni ìdàgbàsókè rẹ̀ tí ó kàn bá èròǹgbà yìí mú.
Ilé-iṣẹ́ náà pinnu láti ṣe ìfilọ́lẹ̀ "Onboard Virtual Cards", àgbékalẹ̀ tí yóò fún àwọn aṣàmúlò Onboard ní àǹfààní láti ná kírípítò wọn bí owó pẹ̀lú ìrọ̀rùn, èyí tí yóò mú kí àwọn ètò ìsanwó lórí ayélujára àti ilé-ìtajà ṣe é ṣe káàkiri àwọn orílẹ̀-èdè 160."
Àti pé, ìdókòwò tí wọ́n ti lo ète yìí wá ní àsìkò tí àwọn ilé iṣẹ́ kírípítò/Web3 kékèké ń gbọ̀n nítorí àìsàn kírípítò tí ó lè gan-an nínú èyí tí ọ̀pọ̀lọpọ̀ àwọn onírúurú ilé-iṣẹ́ kírípítò ti kógbá wọlé.
Nigeria fọwọ́sowọ́pọ̀ pẹ̀lú India láti mú ìdàgbàsókè bá agbọndan ìmọ̀-ẹ̀rọ nínú ètò ẹ̀kọ́ Rẹ̀.
Ní àná, Bosun Tijani, Mínísítà fún Ìbarà-ẹni-sọ̀rọ̀ àti Ètò ọrọ̀-ajé ajẹmẹ́rọ-ayélujára, sọ pé òun fọwọ́ sí Ìwé Ìgbọ́raenẹniyé (MOU) pẹ̀lú Àjọ tó ń rí sí Ìmọ̀-ẹ̀rọ Ajẹmọ́ná àti Ìmọ̀-ẹ̀rọ Ìbarà-ẹni-sọ̀rọ̀.
Ìgbésẹ̀ yìí yóò mú ìdàgbàsókè ńlá bá àyípadà ẹ̀rọ-ayélujára Nigeria bẹ́ẹ̀ ni yóò ṣe àtìlẹ́yìn fún ilé-iṣẹ́ ìmọ̀-ẹ̀rọ nínú ètò ẹ̀kọ́.
Àjọṣepọ̀ náà yóò fi ààyè gba ipasípayọ àwọn ọ̀nà àbáyọ ajẹmẹ́rọ-ayélujára alátinúdá àti ọgbọ́n láti mú ìdàgbàsókè bá ètò ẹ̀kọ́ ní àwọn orílẹ̀-èdè méjèèjì.
Kín ni ìdí tí ó fi ṣe pàtàkì?
Ilé-iṣẹ́ ìmọ̀ ẹ̀rọ nínú ètò ẹ̀kọ́ ní India ti gbòòrò láàárín ọdún díẹ̀ sẹ́yìn, èyí tí ó sọ ọ́ di àfojúsùn gbogbo ayé.
Àgbọn Ìjọba jẹ́ olùdarí, nígbà tí agbọn aládàáni kó ipa pataki.
Ìròyìn kan fi hàn pé India ni ọjà ìdánilẹ́kọ̀ọ́ orí ayélujára kejì tí ó tóbi jùlọ lẹ́yìn US, pẹ̀lú iye ọjà bílíọ́nù 6 Dọ́là èyí tí wọ́n wòye pé yóò tó bílíọ́nù 10 Dọ́là ní ọdún 2025.
Ní àfikún, Tijani tún fọwọ́ sí Ìwé Ìgbọ́raenẹniyé kejì pẹ̀lú ilé iṣẹ́ ìmọ̀ ẹ̀rọ nínú ètò ẹ̀kọ́ láti India, Central Square Foundation, láti ṣe àtìlẹ́yìn fún àwùjọ ìmọ̀-Ẹ̀rọ nínú ètò ẹ̀kọ́.
Ohun tí mo ń ka àti èyí tí mo ń wò
Aṣàmìsẹ́rọ Google - tí ń rọ́pò Ìmọ̀ ẹ̀rọ aláìyọ́núràn ti ṣe àṣeyọrí ńlá
Bí o ṣe mú kí àwọn Ènìyàn America set àtìlẹ́yìn fún Ogun kan
Àìsí àwọn ọ̀rẹ́ túmọ̀ sí pé ènìyàn ní ọ̀pọ̀lọpọ̀....
Aṣa Aṣàtakò Obìnrin nínú fíìmù The Big Bang Theory
Ìtàkùn-ayélujára Òfurufú, wàhálà dọ́là, & Worldcoin
Lónìí lórí Ìgbésáfẹ́fẹ́ Techpoint Africa, àwọn oníròyìn wa jíròrò lórí àwọn àyípadà tuntun tó bá ìsopọ̀ Áfíríkà, ìsúná àti ìṣòwò kírípítò.
Àwọn ìròyìn:
Vodacom fẹ́ ṣàmúlò Project Kuiper ti Amazon láti ṣe àtìlẹ́yìn fún iṣẹ́ àkànṣe ìsopọ̀ ní àwọn agbègbè ìgbèríko Áfíríkà.
AltSchool fẹ ọwọ́jà rẹ̀ láti láti pèsè iṣẹ́ fún àwọn ọ̀dọ́ Áfíríkà 10, 000, 000.
Adelé Gómìnà CBN fi dá àwọn ààre olùdókòwò lójú pé owó àjẹsílẹ̀ FX yóò di sísàn láàrin ọ̀sẹ̀ 1 - 2
Àwọn olówó Worldcoin ń pàdánù owó
Ẹ lè mọ̀ sí i nípa ìjíròrò yìí lórí Google Podcasts, Apple, Spotify, YouTube, àti ibikíbi tí ẹ bá ti ń gbọ́ àwọn ìgbésáfẹ́fẹ́ yín.
O tún lè fi àwọn ìbéèrè àti àkíyèsí rẹ ráńṣẹ́ sí podcast@techpoint.africa tàbí kí o pín èrò rẹ pẹ̀lú nípa lílo Kókó-ọ̀rọ̀ ìdámọ̀ náà.
Ghana pàdánù mílíọ̀nù $ 4.32 sínú jìbìtì ẹ̀rọ-ayélujára láàrin oṣù mẹ́fà
Zoom ń ṣe àyípadà orúkọ olùrànlọ́wọ́ Ìmọ̀ àtọọ́dá aṣẹ̀dá rẹ̀ tí a mọ sí Zoom IQ tẹ́lẹ̀, sí AI Companion.
Ó tún ń mú ìdàgbàsókè bá bí àwọn ènìyàn ṣe lè kan sí AI Companion káàkiri ìkànnì Zoom, tí ó fi mọ́ Zoom Whiteboard, Zoom Team Chat, àti Zoom Mail.
Zoom yóò ṣe àfikún ìkòríta ìtàkùrọsọ ní 2024 tí yóò fi ààyè gba àwọn aṣàmúlò láti tàkurọ̀sọ pẹ̀lú AI Companion láti béèrè àwọn ìbéèrè nípa àwọn ìpàdé àti ìfọ̀rọ̀ráńṣẹ́.
AI Companion náà yóò ṣẹ̀dá àwọn àkọsílẹ̀ ìbáṣepọ̀ yóò sì fi ráńṣẹ́, yóò ṣẹ̀dá ìdáhùn sí àwọn ìbéèrè, bẹ́ẹ̀ ni yóò ṣe àtìlẹ́yìn fún wọn lórí àwọn ìpàdé tí wọ́n kò ṣe tàbí tí wọ́n pẹ́ dé nípa ṣíṣe ìsọníṣókí àwọn ìpàdé náà, ṣíṣe àlàyé àwọn kókó ọ̀rọ̀, àti dídábàá àwọn ohun èlò ìṣe.
Ohun tí mo ní fún yín lónìí nìyí:
Ghana pàdánù mílíọ̀nù $ 4.32 sínú jìbìtì ẹ̀rọ-ayélujára láàrin oṣù mẹ́fà
Owó ìrànwọ́ ìbẹ̀rẹ̀ mílíọ̀nù $2 ti Itana.
Sama fẹ́ gba àwọn ọmọ Kenya tí ó lé ní 2K.
Ghana pàdánù mílíọ̀nù $ 4.32 sínú jìbìtì ẹ̀rọ-ayélujára láàrin oṣù mẹ́fà
Láàárín Oṣù kìíní àti Oṣù Kẹfà, àwọn iṣẹ́ jìbìtì orí ẹ̀rọ-ayélujára gba owó tí ó tó mílíọ̀nù $4. 32 (GH¢49.5m) gẹ́gẹ́ bí àdánù owó tààrà lọ́wọ́ Ghana.
Olùdarí Gbogbogbò fún Cyber Security Authority (CSA) Albert Antwi-Boasiako, sọ pé iye náà dúró fún ìpín àwọn ọ̀ràn tí wọ́n fi sun ìjọba àti àwọn àjọ.
Ní àsìkò yìí, àwọn àdánù owó tí ó wáyé nínú àwọn ọ̀ràn tí wọn kò fi sùn lè ju iye tí wọ́n kéde yìí lọ.
Ó sọ pé àwọn Aláṣẹ gba àwọn ìkànsíra-ẹni 41, 285 láti ọ̀dọ̀ àwọn ará ìlú láàárín Oṣù Kẹwàá 2019 sí Oṣù Keje 2023 nípa ìfisùn jìbìtì ẹ̀rọ-ayélujára àti àwọn iṣẹ́ mìíràn tí ó jọ ọ́.
Jìbìtì ìdánimọ̀, ifipágbowó lórí ẹ̀rọ-ayélujára, jìbìtì ajẹmọ́rọ̀-ìfẹ́, àti jìbìtì ajẹmọ́ ọjà ríra kó ìdá 41% nínú gbogbo àròpọ̀.
Antwi-Boasiako fi ìkéde yìí síta lọ́jọ́ Àìkú níbi ìfilọ́lẹ̀ ilé iṣẹ́ ìròyìn Accra fún Oṣù Ìpolongo Ètò àbò orí ẹ̀rọ-ayélujára káàkiri orílẹ̀-èdè náà, èyí tí yóò wáyé ní oṣù Kẹwàá.
Ó yán an pé orílẹ̀-èdè náà nílò láti ṣe akitiyan síwájú síi láti dá àwọn ọ̀dọ́ lẹ́kọ̀ọ́ nípa àwọn ọ̀rọ̀ tí ó jẹ mọ́ ètò abo ẹ̀rọ-ayélujára.
Owó ìrànwọ́ ìbẹ̀rẹ̀ mílíọ̀nù $2 ti Itana.
Itana (Talent City nígbà kan) ti kó mílíọ̀nù $2 jọ láti ọwọ́ àwọn onírúurú olùdókòwò, tí ó fi mọ́ Future Africa, Local Globe, Amplo àti Pronomos Capital.
Itana tí Luqman Edu, Iyin Aboyeji, àti Coco Liu ṣe ìdásílẹ̀ rẹ̀, wà ní ipò láti di èbúté ẹ̀rọ-ayélujára ọ̀fẹ́ kìíní ní Áfríkà.
Kín ni àwọn èbúté ọ̀fẹ́?
Wọ́n jẹ́ àwọn ibùdó ìyàsọ́tọ̀ nínú orílẹ̀-èdè kan níbi tí ènìyàn ti lè ṣòwò àwọn ọjà àti iṣẹ́ pẹ̀lú àwọn àǹfààní owó orí àti owó ẹnu-ibodè tí ó yàtọ̀.
Àjọ Nigeria Export Processing Zones Authority (NEPZA) àti Oil and Gas Export Free Zone Authority (OGEFZA) ni wọ́n ń ṣàkóso àwọn èbúté ọ̀fẹ́ 17 ti Nigeria.
Lára àwọn èbúté ọ̀fẹ́ wọ̀nyí ni a ti rí Calabar Free Trade Zone, Kano Free Trade Zone, Lekki Free Trade Zone, àti Ladol Logistic Free Zone.
Wọ́n wà káàkiri orílẹ̀-èdè yìí wọ́n sì ń pèsè àwọn àǹfààní oríṣìíríṣìí fún àwọn okòwò, tí ó fi mọ́ àwọn ẹ̀dínwó owó orí, kíkó ọjà wọlé láìsí owó ẹnu ibodè, àti mímú àdínkù bá àwọn òfin tó jẹ mọ́ ọjà.
Nítorí náà, Itana pinnu láti ṣẹ̀dá àwùjọ orí ẹ̀rọ-ayélujára ní àwọn èbúté ọ̀fẹ́ wọ̀nyí fún àwọn ilé-iṣẹ́ tí ó ń ṣàmúlò iṣẹ́ náà àti ilé iṣẹ́ ẹ̀rọ-ayélujára nígbà tí wọ́n yóò sì máa pèsè àwọn àǹfààní kan náà.
Ó ní àfojúsùn láti mú ìlọsíwájú bá àkójọ ìrọ̀rùn-ọ̀nà-ìṣòwò, kí ó sì mú ìlọsíwájú bá ìdókòwò tààrà láti ilẹ̀ òkèèrè, àti pé kí ó pèsè ìgbanisíṣẹ́.
Àtúnwí ìbẹ̀rẹ̀ iṣẹ́ àkànṣe náà ni Itana Edge, ilé ìtajà orí ẹ̀rọ-ayélujára ńlá tí ó jọ àwọn ọjà ajẹmẹ́rọ gbòógì ní agbaye.
Àwọn ilé iṣẹ́ ilẹ̀ òkèèrè tí kò sí ní èbúté okòwò ọ̀fẹ́ Nigeria lè lò ó láti ní àǹfààní sí àwọn ẹ̀dínwó bí owó orí, ìwé ìgbélùú fún okòwò, ilé ìfowópamọ́, ìṣẹ́wó ọjà, bẹ́ẹ̀ ni àtìlẹ́yìn ilé aṣòfin lẹ́yìn tí wọ́n ti kalẹ̀ tí wọ́n sì ń ṣiṣẹ́ níbẹ̀.
Itana pinnu láti bẹ̀rẹ̀ iṣẹ́ nínú oṣù mẹ́ta àkọ́kọ́ 2024 yóò sì bẹ̀rẹ̀ ìdánwò rẹ̀ ní Nigeria pẹ̀lú àwọn àṣàyàn okòwò díẹ̀ ní àìpẹ́.
Sama fẹ́ gba àwọn ọmọ Kenya tí ó lé ní 2, 000
Kín ni ó wá sí ọkàn rẹ nígbà tí o ṣe alábàápàdé ọ̀rọ̀ yìí "Sama"?
Meta, àbí?
Ó yẹ kí ohun tí mo ń sọ yé e yín bí ẹ bá ti ń ka Techpoint Digest láti ọdún kan sẹ́yìn.
Mo sọ fún un yín ní Oṣù Kìíní 2023 pé Sama, ilé-iṣẹ́ olùpèsè ìdarí Meta tẹ́lẹ̀, sọ pé òun kò ní ṣiṣẹ́ pẹ̀lú ilé iṣẹ́ ńlá náà mọ́ ó sì ti ẹ̀ka ilé iṣẹ́ rẹ̀ ní Oṣù Kẹta 2023.
Lẹ́yìn tí ó ṣe ìdádúró àwọn olùdarí àkóónú bí 200 ni ìbẹ̀rẹ̀ ọdún yìí, a tún gbọ́ àwọn ìròyìn pé ó ń ṣe òṣìṣẹ́ básubàsu àti àṣìlò àwọn òfin òṣìṣẹ́.
Bí ó tilẹ̀ jẹ́ pé, ìròyìn yìí kì í ṣe nípa ọ̀rọ̀ Sama-Meta.
Kín wá ni báyìí?
Sama, èyí tí ó ti yípadà di Aṣètò okòwò fún àwọn Ilé iṣẹ́, ti kéde pé òun yóò bẹ̀rẹ̀ sí gba àwọn ọmọ Kenya 600 ní ọ̀sẹ̀ yìí sí iṣẹ́ tí ó jẹ mọ́ ọgbọ́n àtọọ́dá ìríran ẹ̀rọ-ayárabí-àsá.
Okòwò náà, èyí tí ó pèsè ìdánilẹ́kọ̀ọ́ ọgbọ́n àtọọ́dá fún àwọn oníbàárà Fortune 500 ní US àti àwọn oníbàárà mìíràn, yóò gba àwọn ọmọ Kenya 1500 ní àfikún láti mú ìdàgbàsókè bá ìdásílẹ̀ iṣẹ́ ní ẹ̀ka Ìṣètò okòwò fún àwọn ilé-iṣẹ́.
Ọgbọ́n Àtọọ́dá ìríran ẹ̀rọ-ayárabí-àsá jẹ́ ẹ̀ka Ọ̀gbọ́n Àtọọ́dá tí ó ń fún àwọn ẹ̀rọ-ayárabí-àsá ní àǹfààní láti ní òye àwọn àwòrán àti àwòránhùn orí ẹ̀rọ-ayélujára kí ó tó sọ ìtọ́ni.
Ìjọba Kenya pè fún ìfilọ́lẹ̀ àwọn ibùdó ìmọ̀-ẹ̀rọ láìpẹ́ yìí láti pèsè àǹfààní iṣẹ́ fún àwọn ọ̀dọ́.
"Ìjọba ti ṣetán láti ṣe àgbékalẹ̀ àwọn iṣẹ́ 2500 láti ọwọ́ Sama bí a ṣe tẹ̀síwájú láti ṣe àgbékalẹ̀ àwọn ìlànà àti òfin láti mú ìdàgbàsókè bá àwọn akópa ní ẹ̀ka Ìṣètò Okòwò fún àwọn Ilé-iṣẹ́," Akọ̀wé Àgbà fún Ìmọ̀ Ẹ̀rọ, John Tanui, ni ó sọ bẹ́ẹ̀.
Bí ó bá jẹ́ pé ẹ kò rí i tẹ́lẹ̀
Ìròyìn tí kò pé tó, àìyé, àwọn àtòjọ ìṣe tí kò ní ìtumọ̀: Àwọn olùdókòwò Áfíríkà sọ ìdojúkọ wọn pẹ̀lú àwọn ìmúdójú-ìwọ̀n olùdókòwò tí wọ́n ṣẹ̀ṣẹ̀ bẹ̀rẹ̀.
Clickafix, pẹ̀lú àtìlẹ́yìn Fast Forward Ventures, ní àfojúsùn láti yanjú àlàfo iṣẹ́ ilé ní Nigeria pẹ̀lú àwọn owó àdéhùn ọdọọdún #24, 000.
Ohun tí mo ń kà àti èyí tí mo ń wò.
YouTube ń ṣe ìdánnǹkanwò pẹ̀lú àwọn ìpolówó ọjà tí ó gùn ṣùgbọ́n tí kì í ṣe òòrèkóòrè lórí ẹ̀rọ amóhùnmáwòrán.
Àwọn obìnrin Ìran kọ ìbòrí láì bìkítà pé àwọn ọlọpàá ìwà ti padà.
Ìdí tí o KÒ fi lè Kúrò nínú Ìbáṣepọ̀ Alábùkù.
Clickafix, pẹ̀lú àtìlẹ́yìn Fast Forward Ventures, ní àfojúsùn láti yanjú àlàfo iṣẹ́ ilé ní Nigeria pẹ̀lú àwọn owó àdéhùn ọdọọdún #24, 000.
Ilé-iṣẹ́ iṣẹ́ ilé ní Nigeria le.
Àwọn ilé iṣẹ́ bí VConnect, KeyaHelp, àti Findworka, ti gbìyànjú láti wá ojútùú ìmọ̀-ẹ̀rọ ṣùgbọ́n yálà wọ́n ti kùnà tàbí yípadà láti ṣe nǹkan mìíràn.
Àmọ́ sá, Clickafix, pẹ̀lú àtìlẹ́yìn ilé iṣẹ́ aṣàgbẹ́kalẹ̀ okòwò, Fast Forward, ń gbé ìgbésẹ̀ mìíràn ní ọjà pẹ̀lú àgbékalẹ̀ okòwò tí ó yàtọ̀.
Àgbékalẹ̀ náà ni #24, 000 ($31.65) owó àdéhùn tí ó ká àtúnṣe fún ọdún kan.
Ó yanjú ìṣòro mẹ́ta tí ó wà pẹ̀lú wíwá ẹni tí ó tọ́ láti ṣe àwọn iṣẹ́ ilé.
"Àkọ́kọ́, ni báwo ni o ṣe fẹ́ rí àwọn oníṣẹ́ ọwọ́ tí ó ṣe é gbọ́kàn lé.
Ẹ̀ẹ̀kejì, bíbẹ̀rẹ̀ láti ṣe ìdúnàádúrà iye-owó.
Ẹ̀ẹ̀kẹta ni ìrọ̀rùn àti àìsíṣòro ti ẹ fi lè rí oníṣẹ́-ọnà," ni ọ̀rọ̀ Pawan Bhandari, ẹni tí ó ṣe ìdásílẹ̀ ilé-iṣẹ́ náà pẹ̀lú Arusha Goswami.
Bhandari ṣàlàyé pé #24, 000 owó àdéhùn, wà fún owó iṣẹ́ nìkan àti pé àwọn àtúnṣe tí ó bá nílò èròjà, ènìyàn yóò san owó ọ̀tọ̀.
Ilé-iṣẹ́ náà fún ọ ní àṣàyàn méjì: kí o ra àwọn èròjà náà fúnra rẹ tàbí kí ó béèrè àpapọ̀ iye tí yóò ná.
Àwọn ọjà kò ṣe é gbọ́kàn lé
Àwọn ojútùú ìmọ̀-ẹ̀rọ fún ilé-iṣẹ́ aṣètò iṣẹ́ ilé ní Nigeria jẹ́ àkójọpọ̀ orí ẹ̀rọ-ayélujára fún àwọn oníṣẹ́ ọwọ́ tàbí ọjà tí ó ń so àwọn oníbàárà àti oníṣẹ́ ọwọ́ pọ̀.
Bí àwọn ojútùú wọ̀nyí tilẹ̀ ń pèsè àwọn oníṣẹ́ ọwọ́ tí ènìyàn lè lò, ṣíṣe àyẹ̀wò wọn àti fífẹnukò lórí iye owó jẹ́ iṣẹ́ ńlá.
Àmọ́ sá, àwọn akópa tí wọ́n ṣẹ̀ṣẹ̀ bẹ̀rẹ̀ bí Eden Life àti Clickafix ti dé pẹ̀lú àwọn ọ̀nà àbáyọ tuntun.
Eden Life, èyí tí ó bẹ̀rẹ̀ ní 2019 láti ṣe ìgbésórí-ẹ̀rọ àwọn iṣẹ́ ilé, ń lo ìlànà owó-àdéhùn bákan náà ṣùgbọ́n pẹ̀lú onírúurú àwọn iṣẹ́ díẹ̀ (Clickafix ń ṣe iṣẹ́ atómiṣe, iṣẹ́ iná mọ̀nàmọ́ná, iṣẹ́ ajẹmẹ́rọ-amúlémóoru-amúlétutù àti afẹ́fẹ́ (HVAC).
Owó péréte Clickafix jẹ́ àǹfààní fún ìfigagbága, àmọ́ sá, ìlànà owó-àdéhùn yìí kò mú àwọn ìdojúkọ tí ó wà nínú sísọ ilé-iṣẹ́ àdáni aṣètò iṣẹ́ ilé náà di èyí tí yóò wà lábẹ́ ìjọba.
Ọ̀kan nínú wọn ni ìjẹ́rìísí pé àwọn oníṣẹ́ ọwọ́ lórí Clickafix kojú òṣùwọ̀n.
Clickafix ni ní ohun tí ẹ lè pè ní ìlànà ìdánimọ̀ onípele-mẹ́ta láti rí i dájú pé àwọn oníṣẹ́ ọwọ́ tí wọ́n wà lórí ìkànnì náà kójú òṣùwọ̀n.
Ìbẹ̀rẹ̀ ní ìbáṣepọ̀ kan pẹ̀lú àwọn kọ́lẹ́ẹ̀jì ìmọ̀ ẹ̀rọ mẹ́jọ ní Ìpínlẹ̀ Èkó, èyí tí wọ́n yàn nítorí ìkójúwọ̀n àwọn kọ́lẹ́ẹ̀jì náà àti àwọn olùdánilẹ́kọ̀ọ́ wọn.
Àwọn oníṣẹ́ ọwọ́ tí wọ́n yàn kọjá sí ìpele kejì ìdánimọ̀ náà — àwọn ìwádìí abẹ́lẹ̀.
Àwọn ìwádìí wọ̀nyí ní í ṣe pẹ̀lú ìwádìí òtítọ́ ìdánimọ̀ àwọn oníṣẹ́ ọwọ́ àti pípèsè onídùúró — ẹni tí Clickafix yóò ṣe ìwádìí àwọn àlàyé nípa rẹ̀ — láti ọwọ́ àwọn oníṣẹ́ ọwọ́.
Ìpele kẹta ni ìdánilẹ́kọ̀ọ́ ìmọ̀-ọ́nṣe kòṣeémáàní wákàtí-10 láti ọwọ́ Clickafix.
Ìpín yìí ń kọ́ àwọn oníṣẹ́ ọwọ́ bí ó ṣe yẹ kí wọ́n ṣe àwọn oníbàárà àti àwọn ìwà gbogbo tí ó yẹ níbi iṣẹ́.
Títí di àsìkò yìí, àgbékalẹ̀ ìdánimọ̀ onípele-mẹ́ta náà ti ṣiṣẹ́ dáadáa fún ilé iṣẹ́ náà gẹ́gẹ́ bí Bhandari ṣe sọ pé àwọn oníṣẹ́ ọwọ́ kò fi bẹ́ẹ̀ ní aáwọ̀ pẹ̀lú àwọn oníbàárà.
Àmọ́ sá, ju ìyẹn lọ, ó ní ìgbàgbọ́ pé bí wọ́n ṣe ń ṣe àwọn oníṣẹ́ ọwọ́ ní ipa púpọ̀ lórí ìṣe wọn.
"A ń ṣe wọ́n bí alábàáṣiṣẹ́pọ̀ dípò kí a rí wọn bí agbaṣẹ́ṣe," ni ọkùnrin sọ.
"Bí ẹ bá fi àpọ́nlé lò pẹ̀lú àwọn ènìyàn, wọ́n yóò wà nínú àwùjọ yín síbẹ̀."
Bí ó tilẹ̀ jẹ́ pé àpọ́nlé àjùmọ̀lò máa ń jẹ́ kí inú àwọn oníṣẹ́ ọwọ́ dun, ọwọ́ Clickafix sì dí láti rí ìfọkàntán àwọn oníbàárà Nigeria.
"Ó máa ń gba oníbàárà ní àsìkò láti ṣe àwọn nǹkan méjì: fọkàn tán ilé iṣẹ́ kí wọ́n sì yí ọ̀nà tí wọ́n ń gbà ra nǹkan padà.
Èyí kì í ṣe iṣẹ́ tí ẹ sanwó fún láìròtẹ́lẹ̀.
Kò dàbí kí ènìyàn lọ sí orí Jumia láti ra bàtà kan kí ó wá rí àwọn bàtà mẹ́ta mìíràn kí ó sì wá ra bàtà mẹ́ta nígbẹ̀yìn.
Ó jẹ́ iṣẹ́ adálórí ìlò púpọ̀."
Nígbà tí ó jẹ́ iṣẹ́ adálórí ìlò, àti rí àwọn oníbàárà máa ń pẹ́, Bhandari sọ èyí.
Ó ní ìbánisọ̀rọ̀ òòrèkóòrè pẹ̀lú oníbàárà ṣe pàtàkì nígbà tí ènìyàn bá ń ṣe agbátẹrù iṣẹ́ adálórí ìlò.
Báwo ni Clickafix ṣe ń rí owó nínú #24, 000 owó àdéhùn ọdọọdún?
Láti orí fífi àsìkò púpọ̀ wá oníbàárà dé orí ìbánisọ̀rọ̀ òòrèkóòrè, báwo ni Clickafix ṣe ń rí owó lórí #24, 000 owó àdéhùn ọdọọdún?
Bí ó tilẹ̀ jẹ́ pé Bhandari sọ pé àṣírí òwò ni, ohun kan tí ó sọ ni pé ìlànà òwò Clickafix ń ṣàmúlò àǹfààní ìkójúwọ̀n iṣẹ́ láti rí i dájú pé wọ́n rí owó bẹ́ẹ̀ sì ni wọ́n sanwó dáadáa fún àwọn oníṣẹ́ ọwọ́.
Ìdáyàtọ̀ ìlànà okòwò náà ní ìbẹ̀rẹ̀ jẹ́ ọ̀kan nínú àwọn ìdí tí Fast Forward — ilé iṣẹ́ aṣètò okòwò pẹ̀lú àwọn bí Bumpa, Chimoney, àti Dojah lórí ìdókòwò rẹ̀ — ṣe ń ṣe àtìlẹ́yìn fún un.
"A ti rí ọ̀pọ̀ ilé iṣẹ́ tí wọ́n ti gbìyànjú tí wọ́n sì kùnà láti yanjú ìṣòro àwùjọ iṣẹ́ ilé ní Nigeria.
Ohun tí ó mú Clickafix yàtọ̀ lóòótọ́ ni agbára ẹgbẹ́ náà àti òye wọn nípa ìdojúkọ yìí," Opeyemi Awoyemi, Alábàáṣiṣẹ́pọ̀ Àgbà ní Fast Forward Venture Studio ni ó sọ èyí.
Bhandari tún fi kún un pé ju ọ̀rọ̀ ìdókòwò tí Fast Forward mú wá sínú ìdidelẹ̀ yìí, ilé iṣẹ́ aṣètò okòwò náà lóye àwọn ìdojúkọ rẹ̀ àti pé wọ́n ní àfojúsùn kan náà láti mú àgbékalẹ̀ díẹ̀ wà sínú ọjà aládàáni tí kò ìhun náà.
Wọ́n ṣe àgbékalẹ̀ rẹ̀ ní 2022, àfojúsùn Bhandari ni kí ìdàgbàsókè náà wà jákèjádò Áfríkà kí ó sì pẹ́ ju ẹgbẹ́ olùdásílẹ̀ rẹ̀ lọ.
Nígbà tí kò sọ iye àfihàn ìdàgbàsókè ilé iṣẹ́ náà pẹ̀lú àwíjàre pé ilé iṣẹ́ náà wà ní àwọn ìpele ìbẹ̀rẹ̀pẹ̀pẹ̀, ohun èlò ẹ̀rọ-ayárabí-àsá Clickafix ní àwọn ìgbàsórí-ẹ̀rọ tí ó lé ní 10, 000 lórí Google Plays Store.
Àwọn iye yìí lè pọ̀ sí i bit Clickafix ṣe ń ṣe àfikún ìlànà okòwò sí okòwò sí oníbàárà èyí tí yóò mú kí ó wà fún àwọn ilé-iṣẹ́ tí ó nílò ọ̀nà àbáyọ rẹ̀.
Àwọn Okòwò wọ̀nyí lè pèsè rẹ̀ gẹ́gẹ́ bí àǹfààní fún àwọn òṣìṣẹ́ wọn.
Nígbà tí àwọn akópa nínú ọjà iṣẹ́ ilé ní Nigeria ń wá ọ̀nà láti mú ìyàtọ̀ bá àwùjọ pẹ̀lú àwọn ìlànà okòwò tí ó yàtọ̀, a kò tí ì rí àmì àṣeyọrí tòótọ́ kan.
Àṣeyọrí Clickafix dá lórí ìgbáralé rẹ̀ lórí àǹfààní ìkójúwọ̀n iṣẹ́, ṣùgbọ́n bí a bá gbà pé gbogbo àwọn ènìyàn 10, 000 tí wọ́n ṣe ìgbésórí-ẹ̀rọ ohun èlò ẹ̀rọ-ayárabí-àsá náà lórí Google Play Store ni wọ́n sanwó àdéhùn — èyí tí kò ṣe é ṣe — ìyẹn jẹ́ Mílíọ̀nù #240 ($316, 452) tí ó wọlé lọ́dún ṣùgbọ́n ṣé yóò ká àwọn owónàá?
Ìròyìn tí kò pé tó, àìyé, àwọn àtòjọ ìṣe tí kò ní ìtumọ̀: Àwọn olùdókòwò Áfíríkà sọ ìdojúkọ wọn pẹ̀lú àwọn ìmúdójú-ìwọ̀n olùdókòwò tí wọ́n ṣẹ̀ṣẹ̀ bẹ̀rẹ̀.
Ní ìbẹ̀rẹ̀ oṣù yìí, Editi Effiong, olùdarí fíìmù, àti olùdásílẹ̀ Anakle Films, gbé àtẹ̀jáde kan síta nípa fífi íímeèlì ìmúdójú-ìwọ̀n ráńṣẹ́ sí àwọn 50 olùdókòwò nígbà tí ó ń ya The Blackbook.
Lára àwọn èsì ni a ti rí mẹ́ta láti ọwọ́ Kola Aina, Alábàáṣiṣẹ́pọ̀ Àgbà ní Ventures Platform, Jasiel Martin-Odoom, àti Oo Nwoye, ẹni tí ó tẹnu mọ́ pàtàkì kí àwọn olùdásílẹ̀ máa fi ìmúdójú-ìwọ̀n ráńṣẹ́ sí àwọn olùdókòwò.
Àtẹ̀jáde náà jẹ́ ìránnilétí mìíràn nípa iyì tí àwọn olùdókòwò so mọ́ ìmúdójú-ìwọ̀n òòrèkóòrè láti ọwọ́ àwọn ilé iṣẹ́ ìdókòwò.
Gẹ́gẹ́ bí ìròyìn tuntun kan láti ọwọ́ ilé iṣẹ́ Alukoro, Wimbart, 71% àwọn olùdókòwò Áfíríkà máa ń gba ìmúdójú-ìwọ̀n òòrèkóòrè láti ọwọ́ àwọn ilé-iṣẹ́ ìdókòwò wọn, pẹ̀lú gbogbo àwọn olùdókòwò tí wọ́n fèsì ìwádìí náà sọ pé àwọn ka àwọn ìmúdójú-ìwọ̀n olùdókòwò kún ohun ńlá pàtàkì.
Fún àwọn olùdókòwò wọ̀nyí, ìmúdójú-ìwọ̀n òòrèkóòrè máa ń nípa lórí ìfẹ́ wọn láti pèsè àfikún owó ìrànwọ́ àti ìwòye wọn nípa ìbẹ̀rẹ̀pẹ̀pẹ̀ ìdarí.
Nígbà tí ó ń sọ̀rọ̀ lórí ìròyìn náà, Aina ṣàlàyé pé ìmúdójú-ìwọ̀n òòrèkóòrè fún àwọn olùdókòwò jẹ́ àmì pé olùdásílẹ̀ mọ ojúṣe, ohun pàtàkì nígbà tí ènìyàn bá ń pinnu ilé-iṣẹ́ àdìdeelẹ̀ wo ló yẹ láti kọ sọ̀wédowó fún.
"Nígbà tí àwọn ilé iṣẹ́ àdìdeelẹ̀ bá ń pín ìlọsíwájú, ìdojúkọ, àti àṣeyọrí wọn, wọ́n ń ṣe àfihàn ìfarajìn tòótọ́ sí àkóyawọ́ pẹ̀lú àwọn olùdókòwò.
Ìròyìn yìí pẹ̀lú ṣe pàtàkì láti mú kí àwọn olùdókòwò mọ̀ kí inú wọn sì dùn láti ṣe ìrànlọ́wọ́ fún ilé iṣẹ́ láti bọ́ nínú àwọn ìdojúkọ.
Ní ilẹ̀ Áfíríkà, pàápàá jùlọ, ìfọkàntán yìí lè jẹ́ ìyàtọ̀ pàtàkì fún àwọn olùdókòwò tí wọ́n ń wá àwọn ilé iṣẹ́ tí ọjọ́ ọ̀la wọn dára jùlọ, "ọkùnrin náà sọ èyí.
Ṣùgbọ́n nígbà tí ọ̀pọ̀lọpọ̀ àwọn olùdókòwò jábọ̀ gbígba ìmúdójú-ìwọ̀n òòrèkóòrè lọ́wọ́ àwọn ilé-iṣẹ́ ìdókòwò, ó dàbí ẹni pé ìkójúwọ̀n àwọn ìròyìn náà kò tẹ́ wọn lọ́rùn, bẹ́ẹ̀ sì ni wọ́n mẹ́nubà àwọn àṣìṣe tí ó wọ́pọ̀ tí àwọn olùdásílẹ̀ máa ń ṣe.
Áfíríkà tí ó múra ṣíṣẹ́ fẹ́ ṣe ìrànlọ́wọ́ fún àwọn ilé-iṣẹ́ àdìdeelẹ̀ ní Áfíríkà bẹ́ẹ̀ sì ni àwọn olùdókòwò máa ń ṣe àwọn ìpinnu ọlọ́gbọ́n.
Àìyé àti Àìní ìfojúsùn jẹ́ ọ̀kan lára àwọn ìṣòro tí wọ́n mẹ́nubà.
Olùdókòwò kan tí ó sọ àkóónú àbọ̀ olùdókòwò kan sọ pé ó dàbí ìpolówó ọjà dípò àbọ̀ olùdókòwò.
Àwọn ilé iṣẹ́ àdìdeelẹ̀ tún máa ń pín àwọn àbọ̀ tí ó gùn ṣùgbọ́n tí ó kùnà láti pèsè àlàyé tí ó tó.
Àwọn àtòjọ ìṣe tí kò ní ìtumọ̀ náà jẹ́ Kókó-ọ̀rọ̀ tí a wọ́pọ̀.
Atọ́ka Ìṣe Ìsúná àti iṣẹ́ jẹ́ Kókó-ọ̀rọ̀ tí wọ́n gbéléwọ̀n pé ó jẹ́ àtòjọ tí ó ṣe pàtàkì jùlọ fún àwọn olùdókòwò, àti àtòjọ kánrinkése tí wọ́n tún mẹ́nubà.
Àwọn olùdókòwò sọ ìpinnu kan láti lóye bí ilé iṣẹ́ àdìdeelẹ̀ náà ṣe ń ṣe ní ti ìdàgbàsókè owó tí wọ́n rí, rírí àwọn oníbàárà, àti àwọn ìlọsíwájú ọjà.
Wọ́n tún sọ ọ́ pé àwọn yóò fẹ́ láti rí àwọn ìdàgbàsókè dídára àti búburú, wọn sì gba àwọn olùdásílẹ̀ níyànjú láti ṣe ìdámọ̀ ọ̀nà tí àwọn lè gbà ṣe ìrànlọ́wọ́.
Ìròyìn náà tẹnumọ́ pàtàkì gbèdéke àsìkò tí kì í yẹ̀ fún ìmúdójú-ìwọ̀n àwọn olùdókòwò.
Gbogbo àwọn olùdókòwò tí wọ́n fèsì ìwádìí sọ pé àwọn fẹ́ràn àbọ̀ oṣooṣù, ṣùgbọ́n 64% ní ó ń gba àwọn àbọ̀ oṣooṣù, nígbà tí 29.4% ń gba àwọn àbọ̀ oṣù mẹ́ta mẹ́ta, tí 5.9% sì ń gba àwọn àbọ̀ ẹ̀ẹ̀mejì lóṣù.
Nígbà tí wọ́n ní kí wọ́n to àwọn ohun márùn-ún bí wọn ṣe ṣe pàtàkì sí, ìṣedéédé àti ìfọkàntán àwọn àlàyé tí wọ́n gbé kalẹ̀ ni wọ́n lékè jùlọ.
Ìmọníba ni ó gba ipò tí ó kéré jùlọ sí àsọyé, èyí tí ó fi ìfẹ́ láti ka àwọn àbọ̀ tí ó gùn hàn bí wọ́n bá ní àwọn àlàyé pàtàkì.
Ìtàná gba owó ìrànwọ́ ìbẹ̀rẹ̀ mílíọ̀nù $2 láti ṣe ìdásílẹ̀ èbúté ọ̀fẹ́ orí ẹ̀rọ-ayélujára àkọ́kọ́ ní Áfíríkà.
Itana (Talent City nígbà kan) ti ṣe àkójọ mílíọ̀nù $2 owó ìbẹ̀rẹ̀ láti ọwọ́ awont onírúurú olùdókòwò tí ó fi mọ́ Future Africa, LovalGlobe, Amplo, àti Pronomos Capital.
Owó ìrànwọ́ náà yóò ṣe ìrànlọ́wọ́ fún ilé-iṣẹ́ àdìdelẹ̀ náà láti ṣe àgbékalẹ̀ atọ́ka ìrọ̀rùn okòwò, mú ìdókòwò ilẹ̀ òkèèrè (FDI) gbèrú, yóò sí mú kí ìgbànisíṣẹ́ pọ̀ sí i.
Itana, tí Luqman Edu, Iyin Aboyeji, àti Coco Liu ṣe ìdásílẹ̀ rẹ̀, wà ní ipò láti di èbúté ọ̀fẹ́ orí ẹ̀rọ-ayélujára àkọ́kọ́ ní Áfíríkà.
Èbúté ọ̀fẹ́ jẹ́ àwọn agbègbè tí a yà sọ́tọ̀ nínú orílẹ̀-èdè níbi tí ènìyàn ti lè ṣòwò ọjà àti iṣẹ́ pẹ̀lú owó orí àti àwọn àǹfààní owó ẹnubodè tí ó yàtọ̀.
Àjọ Nigeria Export Processing Zones Authority (NEPZA) àti Oil and Gas Export Free Zone Authority (OGEFZA) ni wọ́n ń ṣàkóso àwọn èbúté ọ̀fẹ́ 17 ti Nigeria.
Àwọn èbúté ọ̀fẹ́ wọ̀nyí wà káàkiri gbogbo orílẹ̀-èdè yìí wọ́n sì ń pèsè àwọn àǹfààní onírúurú àǹfààní fún àwọn okòwò, tí ó fi mọ́ ẹ̀dínwó owó orí, àwọn ọjà àràwọ̀lú láìsí owó ẹnubodè, àti ṣíṣe àgbékalẹ̀ àwọn òfin tí kò ní pa ọjà wọ̀nyí lára.
Edu sọ pé àwọn èrò Itana láti ṣẹ̀dá àwùjọ orí ẹ̀rọ-ayélujára nit àwọn èbúté ọ̀fẹ́ wọ̀nyí wà fún àwọn ilé-iṣẹ́ tí ó ń pèsè tàbí àwọn ilé-iṣẹ́ ẹ̀rọ-ayélujára nígbà tí wọ́n yóò máa pèsè àwọn àǹfààní kan náà.
Ìbẹ̀rẹ̀ àṣetúnṣe iṣẹ́ àkànṣe náà ni Itana Edge, ilé ìtajà orí ẹ̀rọ-ayélujára ńlá tí ó jọ àwọn ọjà ẹ̀rọ-ayélujára pàtàkì ní àgbáyé.
Àwọn ilé iṣẹ́ ilẹ̀ òkèèrè tí kò sí ní èbúté okòwò ọ̀fẹ́ ní Nigeria lè lò ó láti ní àǹfààní sí àwọn ẹ̀dínwó bí owó orí, ìwé ìgbélùú fún okòwò, ilé ìfowópamọ́, ìṣẹ́wó ọjà, bẹ́ẹ̀ ni àtìlẹ́yìn ilé aṣòfin lẹ́yìn tí wọ́n ti kalẹ̀ tí wọ́n sì ń ṣiṣẹ́ níbẹ̀.
Ìjọba orílẹ̀-èdè Nigeria, tí ó ń fún àwọn okòwò ní ìwé ẹ̀rí, fọwọ́sowọ́pọ̀ pẹ̀lú Itana láti pèsè àwọn iṣẹ́ wọ̀nyí.
Itana pinnu láti fẹjú iye àwọn iṣẹ́ tí wọ́n ń pèsè fún àwọn ilé-iṣẹ́ láti ṣe wọn láì fojúkojú àti pé, nítorí àṣeyọrí iṣẹ́ àkànṣe rẹ̀ ní Ìpínlẹ̀ Èkó, ó fọwọ́sowọ́pọ̀ pẹ̀lú àwọn ìjọba Áfíríkà mìíràn láti ṣe àgbékalẹ̀ àwọn èbúté ofet ojúkojú àti ti orí ẹ̀rọ-ayélujára ní àwọn ọjà wọn.
Itana pinnu láti bẹ̀rẹ̀ iṣẹ́ nínú oṣù mẹ́ta àkọ́kọ́ 2024 yóò sì bẹ̀rẹ̀ ìdánwò rẹ̀ ní Nigeria pẹ̀lú àwọn àṣàyàn okòwò díẹ̀ ní àìpẹ́.
Àwọn okòwò wọ̀nyí yóò ní àǹfààní sí Itana District, ọgbà ilégbèé-mọ́-ilé-iṣẹ́ tí igun mẹ́rẹ̀ẹ̀rin rẹ̀ fẹ̀ ní mítà 72, 000.
Yóò gbàlejò àwọn olùgbé ọlọ́jọ́ pípẹ́ àti àwọn àlejò láti àwùjọ orí ẹ̀rọ-ayélujára fún àwọn àṣeyẹ, ìbáṣoṣẹ́pọ̀ àti ìbágbépọ̀.
Yóò parí ìpele kìíní àgbékalẹ̀ rẹ̀ ní 2027.
Owó Amúṣẹ́yá sún mọ́ ìpele rẹ̀ kìíní nínú mílíọ̀nù $40.
Rentoza tí ṣe àkójọ mílíọ̀nù $6 láti fẹjú àwòṣe owó àdéhùn àlòsanwó rẹ̀ fún yíyá àwọn irinṣẹ́ oníná ní ìta South Africa.
Yóò tún ṣàmúlò owó náà láti ṣe àtìlẹ́yìn fún àwọn ètò àtinúdá ilé-iṣẹ́ náà.
Altheia IDF ni ó síwájú ìpele ìdókòwò náà, bẹ́ẹ̀ sì ni Vumela Enterprise Development Fund náà kópa.
2017 ni ìfilọ́lẹ̀ owó àdéhùn ìrànwọ́ orí ẹ̀rọ-ayélujára ti ẹkùn wáyé.
Ó tẹ̀lé àwòṣe okòwò owó àdéhùn bí Netflix, Apple Music, àti Microsoft, tí ó ń fi ààyè gba àwọn aṣàmúlò láti san owó oṣù láti ní àǹfààní sí àwọn ìrànwọ́ tí wọ́n kò lè sanwó fún.
Ilé-iṣẹ́ náà pèsè àwọn onírúurú ọjà, tí ó fi mọ́ àwọn ẹ̀rọ-ìbánisọ̀rọ̀, tábúlẹ́ẹ̀tì, àti ẹ̀rọ ayára-bí-àsá alágbèélétan, àti àwọn ohun èlò inú ilé, bí àwọn ẹ̀rọ amómitutù, mákírówééfù, ẹ̀rọ ìfọṣọ àti ẹ̀rọ ìgbálẹ̀.
Ohun tí mo ní fún un yín lónìí nìyí:
Amazon ni ìdáhùn sí Starlink láti pèsè Ẹ̀rọ-ayélujára Ìran Karùn-ún ní àwọn ìgbèríko Áfíríkà.
Owó Amúṣẹ́yá sún mọ́ ìpele rẹ̀ kìíní nínú mílíọ̀nù $40.
Alex Okosi ni Alákòóso àti Olùdarí Google ní Áfíríkà.
Amazon ni ìdáhùn sí Starlink láti pèsè Ẹ̀rọ-ayélujára Ìran Karùn-ún ní àwọn ìgbèríko Áfíríkà.
Vodafone ti kéde ètò láti lo ìrànwọ́ ẹ̀rọ afòfurufú ṣebùdó-iṣẹ́ Amazon tí ń bọ̀ lọ́nà, Project Kuiper, láti pèsè ìsopọ̀ Ẹ̀rọ-ayélujára Ìran Kẹrin àti ìkarùn-ún sí àgbègbè ìgbèríko Yúróòpù àti Áfíríkà.
Nípasẹ̀ ìgbáríjọpọ̀ àwọn ẹ̀rọ-afòfurufú ṣebùdó-iṣẹ́ 3, 236 ní Ojúpọ̀nà ìrábàbà Ilé-ayé kékeré, Project Kuiper ti Amazon ní àfojúsùn láti mú ìlọsíwájú bá níní àǹfààní sí ìsàsopọ̀ ayá-kánkán.
Àfojúsùn rẹ̀ ni láti mú ìsàsopọ̀ ayá-kánkán tí ó yára tí kò gunpá láti pèsè fún àwọn àwùjọ tí kò ní ìsàsopọ̀ ayá-kánkán rárá àti àwọn tí ó ní díẹ̀.l káàkiri àgbáyé.
Ẹ̀ka Vodafone, Vodacom, kéde pé yóò rọ́pò ìlò láti ṣe àwọn ìsàsopọ̀ aláìlokùn tàbí ìsàsopọ̀ aṣàmúlò iná nípa lílo ipa ìtakùn ayá-kánkán, ẹ̀rọ-afòfurufú ṣebùdó-iṣẹ́ ayá-kánkán láti ọ̀dọ orogún Starlink, Project Kuiper, láti sọ mọ́ àwọn ibùdó agbàsopọ̀ ẹ̀rọ-ayélujára ní àwọn àgàbàgebè ìgbèríko dé ibi àwọn àsopọ̀ kùn-ún-kùndun rẹ̀.
Àwọn ọ̀pá tẹ́ẹ́rẹ́ agbàsopọ̀ yóò gba ìsàsopọ̀ ayá-kánkán láti ọwọ́ Project Kuiper, èyí tí yóò mú kí àwọn oníbàárà ní agbègbè lè gbà ẹ̀rọ-ayélujára ìran 4 tàbí ẹ̀rọ-ayélujára ìran 5.
Ó sọ pé òun yóò fojú sun àwọn àgbègbè níbi tí àwọn ìsàsopọ̀ ìbílẹ̀ aṣàmúlò iná àti ìsàsopọ̀ ẹlẹ́kajẹ̀ka ti mákírówééfù yóò ti ṣòro tí yóò sì wọ́n láti ṣàmúlo.
Amazon ń ṣètò láti ṣe ìdánwò àwòṣe ẹ̀rọ-afòfurufú ṣebùdó-iṣẹ́ méjì kí ó tó di pé yóò ṣe ìfilọ́lẹ̀ ìsopọ̀ rẹ̀ ní 2024, èyí tí yóò fìgagbagbága pẹ̀lú Starlink ti Elon Musk, One Web, àti àwọn olùpèsè mìíràn.
Vodafone, Vodacom, àti Project Kuiper yóò bẹ̀rẹ̀ láti máa ṣe àgbéjáde iṣẹ́ wọn ní Áfíríkà àti Yúróòpù ní kété tí àwọn ẹ̀rọ-afòfurufú ṣebùdó-iṣẹ́ Amazon bá ti bẹ̀rẹ̀ iṣẹ́.
Owó Amúṣẹ́yá sún mọ́ ìpele rẹ̀ kìíní nínú mílíọ̀nù $40.
Owó Amúṣẹ́yá BFA Globalt sún mọ́ ìpele kìíní, wọ́n ṣe àkójọ mílíọ̀nù $8.6 nínú mílíọ̀nù $40 tí ó nírètí láti ṣe àgbékalẹ̀ àwọn ìdókòwò ní àwọn ilé-iṣẹ́ àdìdeelẹ̀ Áfíríkà ajẹmójú-ọjọ́.
FSD Africa Investment (FSDAi), Cisco Foundation, USAID Prosper Africa, àti Andrew Bredenkamp kópa.
Àfojúsùn patakit Owó Amúṣẹ́yá ni láti ṣe ìrànlọ́wọ́ fún awomt ilé-iṣẹ́ àdìdeelẹ̀ ajẹmójú-ọjọ́ láti tàn káàkiri ilẹ̀ Áfíríkà.
Àmọ́ sá, ó gbèrò láti dókòwò ní àwọn ẹ̀ka mìíràn, tó fi mọ́ ìmọ̀ ẹ̀rọ nínú iṣẹ́ àgbẹ̀, ìmọ̀ ẹ̀rọ nínú adójútòfo, ìmọ̀ ẹ̀rọ nínú ìnáwó òun ojú ọjọ́.
Lára èyí ni a tún ti rí àwọn ilé-iṣẹ́ àdìdeelẹ̀ tí wọ́n ní àfojúsùn àkóso oko ẹja, ètò oúnjẹ, ìmọ̀-ẹ̀rọ àìdíbàjẹ́ ìgbòkègbodò-ọjà àmójútó ẹ̀gbin àti ìtọ́jú omi.
Títí di àsìkò yìí, ó ti ṣe àtìlẹ́yìn fún àwọn ilé-iṣẹ́ àdìdeelẹ̀ láti orílẹ̀-èdè mẹ́fà, tí ó fi mọ́ Egypt, Senegal, àti Morocco.
Ní 2023, Owó Aṣèrànwọ́ pinnu láti ṣètò owó fún àwọn ilé-iṣẹ́ àdìdeelẹ̀ 20ati 40 ní àwọn ọdún tí ó ń bọ̀.
Àwọn ilé-iṣẹ́ agbàdókòwò ìbẹ̀rẹ̀ yóò gba ìdókòwò $200,000, lẹ́yìn náà ni wọn yóò gba $500,000 àfikún owó ìdókòwò àti mílíọ̀nù 1.5 fún abala kìíní ìdókòwò.
Wọ́n ṣe ìfilọ́lẹ̀ Owó Aṣèrànwọ́ ní 2016 gẹ́gẹ́ bí owó ìdókòwò ìbẹ̀rẹ̀ láti ṣe ìrànlọ́wọ́ fún àwọn ilé-iṣẹ́ àdìdeelẹ̀ pẹ̀lú àwọn ìṣòro bí níní àǹfààní sí owó òwò, ìmọ̀-ọ́nṣe, àti ọjà.
Wọ́n ṣe àṣeyọrí èyí nípa ìbáṣepọ̀ inúure pẹ̀lú àwọn ẹgbẹ́ bí Foreign Wealth and Development Office (FCDO) ti UK àti Bill & Melinda Gate Foundation.
Ní àsìkò ètò ifẹsẹ̀múlẹ̀ àwọn ilé-iṣẹ́ àdìdeelẹ̀, ilé iṣẹ́ àdìdeelẹ̀ 61, tí ó fi mọ́ Turaco, Wasoko, Cowrywise, àti FarMart, ni àwọn ọjà tuntun 15 ni wọ́n ṣe àtìlẹ́yìn fún.
Àmọ́ sá, ní 2022, ó yípadà láti ètò ifẹsẹ̀múlẹ̀ sí owó ìrànwọ́ ìdókòwò ìbẹ̀rẹ̀pẹ̀pẹ̀ fún ilé-iṣẹ́.
Alex Okosi ni Alákòóso àti Olùdarí Google ní Áfíríkà.
Google ti yan Alex Okosi gẹ́gẹ́ bí Alákòóso àti Olùdarí Google ní Áfíríkà.
Síwájú èyí, òun ni Alákòóso àti Olùdarí fún àwọn Ọjà Tuntun YouTube ní Yúróòpù, Ààrin Gbùngbùn Ìlà Oòrùn àti Áfíríkà (Emerging Markets in Europe, the Middle East, and Africa - EMEA).
Kí ó tó darapọ̀ mọ́ YouTube, ó ṣiṣẹ́ gẹ́gẹ́ bí Igbákejì Ààrẹ Àgbà àti Alákòóso àti Olùdarí BET International àti Viacom International Media Networks Africa.
Okosi kó ipa pàtàkì nínú ìlọsíwájú àti ìdàgbàsókè ìkànnì náà ní Turkey, Ààrin Gbùngbùn Ìlà Oòrùn, àti Áfíríkà nínú ojúṣe rẹ̀ tí kò tíì pẹ́ ní YouTube.
Okosi ni yóò dárí àwọn iṣẹ́ Google ní Áfíríkà nínú ipò rẹ̀ tuntun.
Lára àwọn wọ̀nyí ni a ti rí àwọn ètò láti ṣe ìrànlọ́wọ́ fún àwọn okòwò ilẹ̀ Áfíríkà àti ìdàgbàsókè ètò ọrọ̀-ajé, ìfẹjú àǹfààní, àti ìpèsè àwọn irinṣẹ́ láti ṣe ìrànlọ́wọ́ fún àwọn onírúurú aṣàmúlò láti lè mọ ìlò ẹ̀rọ-ayélujára dáadáa.
Meir Brand, Igbákejì Ààrẹ Àwọn Ọjà Tuntun Google (EMEA), sọ pé Okosi jẹ́ ìlúmọ̀ọ́nká adarí pẹ̀lú ọgbọ́n tí ó jinlẹ̀ nínú ilé iṣẹ́ ìgbéròyìnjáde àti ìmọ̀-ẹ̀rọ àti pé ó ní ìfẹ́ nípa lílo ìmọ̀-ẹ̀rọ láti ṣe àtìlẹ́yìn fún àwọn ènìyàn àti àjọ.
Ó tún ti ní àwọn òye nípa àwọn orílẹ̀-èdè Áfíríkà.
Bí ó bá jẹ́ pé ẹ kò rí i tẹ́lẹ̀
Kotani Pay gba owó ìdókòwò ìbẹ̀rẹ̀ mílíọ̀nù $2 láti ṣe àtìlẹ́yìn fún ìsanwó ojúkojú kírípútò láti orílẹ̀-èdè sí orílẹ̀-èdè ní Áfíríkà.
Ju ìmọ̀-ẹ̀rọ lọ, AltSchool Africa fẹ́ ṣe ìrónilágbára fún àwọn àwọn alátinúdá ètò ọrọ̀-ajé àti àwọn ònímọ̀-ọ́nṣe okòwò ọjọ́ iwájú.
Ilé-iṣẹ́ àdìdeelẹ̀ yìí ń kọ́ ibùdó fún àwọn ibi ìgbọ́kọ̀sí ní àwọn ìgboro ìlú Áfíríkà tí àwọn ènìyàn pọ̀ sí.
Díẹ̀ nínú àwọn ojú tí ó wà ní Nigerian Fintech Executive Mixer tí Intelpoint gba àlejò rẹ̀.
Ohun tí mò ń wo àti èyí tí mo ń kà
Mentra tí Altman ṣe àtìlẹ́yìn ní àfojúsùn láti so àwọn àkàndá olùwáṣẹ́ pọ̀ pẹ̀lú àwọn iṣẹ́ tí ó yẹ.
"Wọ́n bí mi pẹ̀lú Àfikún Kírómósóòmù kan"
Nígbà wo ni Persia di Iran?
Ju ìmọ̀-ẹ̀rọ lọ, AltSchool Africa fẹ́ ṣe ìrónilágbára fún àwọn àwọn alátinúdá ètò ọrọ̀-ajé àti àwọn ònímọ̀-ọ́nṣe okòwò ọjọ́ iwájú.
Láàárín 2020 nígbà tí mo ṣe àtúpalẹ̀ ẹ̀ka ìmọ̀ ẹ̀rọ nínú ètò ẹ̀kọ́ ní Nigeria àti ní àsìkò yìí, àyípadà pàtàkì ti dé bá a.
Nígbà tí ó jẹ́ pé àdojúkọ fìgbà kan jẹ́ bí ẹ̀kọ́ ilé ẹ̀kọ́ gíga kò sí rí àmójútó bí ẹ̀kọ́ ilé ẹ̀kọ́ alákọ̀ọ́bẹ̀rẹ̀ àti girama, ọ̀pọ̀lọpọ̀ àwọn ibùdó ìdàgbàsókè ìmọ̀-ọ́nṣe ní wọ́n ti dìde láti ṣe ìrànlọ́wọ́ fún àwọn akẹ́kọ̀ọ́ láti ṣẹ̀dá àwọn iṣẹ́ ní àwọn ẹ̀ka tí ó ṣẹ̀ṣẹ̀ ń dàgbà, ní pàtàkì jùlọ láti dí àwọn àlàfo tí ètò ẹ̀kọ́ ìbílẹ̀ fi sílẹ̀.
Nínú ètò tí ó ń dàgbàsókè, AltSchool Africa ti di gbajúmọ̀ olùkópa.
Ìmúdójú-ìwọ̀n àìpẹ́ láti gbọ̀ngàn ìmọ̀-ọ́nṣe-sí-ọjà ni ìlọsíwájú rẹ̀ láti mú Ọ̀rọ̀-ajé Àtinúdá àti àwọn Ilé-ẹ̀kọ́ Okòwò.
Ìrìn-àjò ọdún-2
Ní 2021, ilé-iṣẹ́ àdìdeelẹ̀ náà ní àfojúsùn láti ṣe ìrànlọ́wọ́ fún àwọn akẹ́kọ̀ọ́ láti kọ́ kí wọ́n sit gba àwọn ìwé ẹ̀rí dípúlómà lẹ́nu iṣẹ́ tí wọ́n yàn láàyò láàárín ọdún kan.
Láti ìgbà náà, ó ti ní àwọn akẹ́kọ̀ọ́gboyè àkọ́kọ́ ní Ilé-ẹ̀kọ́ Ìmọ̀-ẹ̀rọ àti Ilé-ẹ̀kọ́ Ọjà, pẹ̀lú àwọn akẹ́kọ̀ọ́gboyè àkọ́kọ́ ní Ilé-ẹ̀kọ́ Àkójọfáyẹ̀wò tí wọ́n sì ń kẹ́kọ̀ọ́ lọ́wọ́ báyìí.
Ní pàtàkì, ìlọsíwájú yìí ṣẹlẹ̀ kò tó ọdún méjì lẹ́yìn tí ilé iṣẹ́ àdìdeelẹ̀ náà gba mílíọ̀nù $1 nínú owó ìdókòwò ìbẹ̀rẹ̀.
Ní báyìí, ìpinnu rẹ̀ láti fẹjú àwọn ibùdó ẹ̀kọ́ rẹ̀ jẹ́ èyí tí ìwọ̀n àwọn akẹ́kọ̀ọ́gboyè 40% tí ó ṣe àkọsílẹ̀ ní ọdún tó kọjá nípa lórí díẹ̀.
Nígbà tí ọjà ìkẹ́kọ̀ọ́ orí ayélujára ti ní ìrírí àwọn ẹ̀kọ́ púpọ̀ pàápàá jùlọ lẹ́yìn 2020, iye àwọn tí kò parí ẹ̀kọ́ wọn ti bẹ̀rẹ̀ sí ní pọ̀ sí i èyí tí ó mú iye awont akẹ́kọ̀ọ́gboyè wà ní 14% péré.
Àwọn ìṣirò tí ó ń dínkù wọ̀nyí jẹ́ nítorí àwọn onírúurú ìdí tí ó fi mọ́ ìfarajìn ìkẹ́kọ̀ọ́, àmúyẹ ẹ̀kọ́, ìṣeéyípadà, àti àmúyẹ ìgbéléwọ̀n.
Àdìdeelẹ̀ náà gba oríyìn nípa níní ìlànà àrà ọ̀tọ̀ fún ẹ̀kọ́ orí ẹ̀rọ-ayélujára, àti pé èyí ti kó ipa pàtàkì nínú wíwá ọ̀nà àbáyọ sí àwọn àìṣedéédé wọ̀nyí.
Àjọ olùdásílẹ̀ àti Ọ̀gá Àgbà Pátápátá AltSchool Africa, Adewale Yusuf ṣàlàyé ohun tí ilé-iṣẹ́ náà ṣe tí ó dára.
"Àfojúsùn wa ni láti ṣẹ̀dá gbọ̀ngàn ìkẹ́kọ̀ọ́ tí ó dùn tí ó sì ní ìbáṣepọ̀ fún gbogbo ọmọ Áfíríkà láti mú ìdàgbàsókè bá àwọn ìmọ̀-ọ́nṣe wọn, láì fi ti ẹ̀kọ́ tàbí ìpìlẹ̀ wọn àtẹ̀yìnwá ṣe.
Àwọn ọgbọ́n ìkọ́ni wa àrà ọ̀tọ̀ ti jẹ́rìí àṣeyọrí nipat ṣíṣe ìrànlọ́wọ́ fún àwọn akẹ́kọ̀ọ́ wa láti gbọ́ àlàyé, èyí ń ṣàfihàn pé a ní òye nípa gbígbòòrò bí ẹ̀kọ́ orí ẹ̀rọ-ayélujára ṣe ń ṣiṣẹ́, "Yusuf sọ èyí nínú ìròyìn tí ó ń jẹ́rìí ìmúgbòòrò náà.
Àwọn alábàáṣiṣẹ́pọ̀ AltSchool Africa OpenLabs Ghana nínú eré ìgboyà láti sọ àǹfààní sí ìkẹ́kọ̀ọ́ nípa àwọn ohun pàtàkì lágbàáyé di mùtúmùwà.
Kín ni ìdí tí ó fi jẹ́ Ilé-iṣẹ́ àtinúdá?
Nínú ìfọ̀rọ̀wérọ̀ kan pẹ̀lú Nifemi Akinwande, Olórí Ìdàgbàsókè àti Àjọṣepọ̀ ní ilé-iṣẹ́ àdìdeelẹ̀ náà, ó yànnàná ìwúrí àdìdeelẹ̀ náà fún ìmúgbòòrò bẹ́ẹ̀ ni ó ṣe àtúnṣe sí òfegè èrò kan pé ó ń tọ́ka sí ìtẹ̀síwájú kúrò nínú ìlànà àgbékalẹ̀ àdìdeelẹ̀ náà.
"Ìmọ̀-ọ́nṣe ni ọ̀pákùtẹ̀lẹ̀ wa, kì í sì ṣe ìmọ̀-ọ́nṣe ìmọ̀ ẹ̀rọ nìkan.
A bẹ̀rẹ̀ pẹ̀lú nǹkan tí a mọ̀ dáadáa, èyí tí í ṣe ìmọ̀ ẹ̀rọ.
Ṣùgbọ́n àfojúsùn náà ni láti rí i pé a mú ọmọ ilẹ̀ Áfíríkà mílíọ̀nù 10 lọ sí ìpele tí ó kàn ní ti iṣẹ́ àṣelà kí a sì mú wọn lu àlùyọ nínú ètò ìnáwó láì jẹ́ pé a kó wọn sínú ìgbàgbọ́ 'ìmọ̀ ẹ̀rọ', ṣùgbọ́n kí wọ́n lè ṣiṣẹ́ ní àwọn ilé iṣẹ́ ìmọ̀ ẹ̀rọ àti àwọn ilé iṣẹ́ tí kò jẹ mọ́ ìmọ̀-ẹ̀rọ.
Ó fi kún un pé ìfarajìn yìí ni ó mú kí ilé-iṣẹ́ ṣe ìdásílẹ̀ ẹ̀ka ilé iṣẹ́ ọrọ̀ ajé àtinúdá tí ó ń dàgbà lójoojúmọ́, tí ó fi mọ́ orin.
Lábẹ́ ẹ̀ka tuntun yìí, ilé ẹ̀kọ́ náà ń pèsè àwọn kọ́ọ̀sì kéékèèké fún àwọn akẹ́kọ̀ọ́ nínú iṣẹ́ àtinúdá orí ẹ̀rọ, ìtajà, àti okòwò orin láti ní àwọn ìwé ẹ̀rí láàárín ọ̀sẹ̀ mẹ́fà.
Èyí ṣe pàtàkì láti dí àlàfo nínú àwùjọ ìmọ̀-ọ́nṣe ilẹ̀ Áfíríkà, pàápàá jùlọ bí àwọn fáfitì kò ṣe pèsè àwọn akẹ́kọ̀ọ́ sílẹ̀ fún àwọn iṣẹ́ tí àwùjọ iṣẹ́ pè fún.
Láti ìgbà yìí wá, ìgbésẹ̀ yìí ti wà ní àká láti ìgbà tí ilé-iṣẹ́ àdìdeelẹ̀ náà ti kéde ìmúgbòòrò owó ìdókòwò ìbẹ̀rẹ̀ ní 2021; àwọn oníṣẹ́ ọ̀nà orin méjì ni ó kópa nínú ìpele náà.
Sí ìyàlẹ́nu, ọ̀kan nínú wọn jẹ ara àwọn olùkọ́.
Ṣíṣe ìrànlọ́wọ́ fún ìtẹ̀síwájú iṣẹ́
Láti ṣe àtìlẹ́yìn fún ìmúgbòòrò yìí, AltSchool Africa ti ṣe àtòjọ àwọn gbajúmọ̀ ènìyàn láti àwùjọ tí wọ́n jẹ́ alátinúdá Africa gẹ́gẹ́ bí àwọn olùkọ́.
Ní àfikún sí gbajúmọ̀ orí ẹ̀rọ-ayélujára, Oladotun Ojuolape Kayode (Do2dtun) ẹni tí wọ́n gbà gẹ́gẹ́ bí Olùdarí Iṣẹ́ tí ó ní í ṣe pẹ̀lú Àtinúdá orí ẹ̀rọ ní Oṣù Kẹjọ, gbajúgbajà oníṣẹ́ ọ̀nà, Folarin Falana (Falzthebahdguy) jẹ́ olùkọ́ ní Ilé ẹ̀kọ́ Ọrọ̀ ajé Àtinúdá.
Àwọn tí ó tún darapọ̀ mọ́ wọn fún àwọn kọ́ọ̀sì àtinúdá orí ẹ̀rọ ni àwọn gbajúmọ̀ alátinúdá orí ẹ̀rọ àti alámọ̀já, bí Adebowale Adedayo (Mr Macaroni), Olùdarí eré àgbéléwò, Nora Awolowo, akọ̀ròyìn orin, Joey Akan, àti alátinúdá orí ẹ̀rọ, Chinonso Egemba (Aproko Doctor).
Akinwamide ṣàlàyé pé àgbékalẹ̀ tuntun yìí yóò wà ní ìlànà tí ó fara jọ àwọn ẹ̀ka ẹ̀kọ́ yòókù - - níbi tí àwọn akẹ́kọ̀ọ́ tí ń kẹ́kọ̀ọ́ nípasẹ̀ àwọn ohun èlò ìkẹ́kọ̀ọ́ lórí ìkànnì ayélujára, wọ́n ń darapọ̀ mọ́ àwọn kíláàsì orí ẹ̀rọ bẹ́ẹ̀ ni èyí yóò ṣẹ̀dá àwùjọ fún àwọn akẹ́kọ̀ọ́.
Láti rí i dájú pé àmúyẹ ẹ̀kọ́ náà wà ní ìpamọ́, AltSchool Africa tún lo ọgbọ́n ìgbanisíṣẹ́ mìíràn ní nǹkan bí oṣù díẹ̀ sẹ́yìn, wọ́n gba Dr. Ademola Akinrinola láti University of Texas, gẹ́gẹ́ bí Olùdarí Ìṣẹ̀dá Kọ̀ríkúlọ́ọ́mù àti Ìrírí Ìkẹ́kọ̀ọ́.
Lara ojúṣe rẹ̀ ni a ti rí ṣíṣe Kọ̀ríkúlọ́ọ́mù, ètò máàkì, iṣẹ́ àkànṣe, àti ìrírí ìkẹ́kọ̀ọ́ gbogbo fún àwọn akẹ́kọ̀ọ́.
Bí àwọn olùkọ́ wọ̀nyí kò tilẹ̀ ní ìrírí nínú ètò ìkọ́ni, Akinwamide sọ pé wọ́n ni ìmọ̀ pàtàkì nípa ilé iṣẹ́ àtinúdá - - àmúyẹ pàtàkì tí ó wúlò láti kọ́ àwọn ènìyàn tí ó ti ṣetán fún ilé iṣẹ́ yìí.
Àgbékalẹ̀ AltSchool Africa tuntun yìí jẹ́ $100 bẹ́ẹ̀ ni wọ́n ṣẹ̀dá rẹ̀ fún kọ́ọ̀sì kékeré ọlọ́sẹ̀ mẹ́fà láti ara Olóṣù-9 tí ó wà nílẹ̀ tẹ́lẹ̀ ní àwọn Ilé-ẹ̀kọ́ Ìmọ̀ ẹ̀rọ, Ọjà, àti Àkójọfáyẹ̀wò tí wọ́n ń gba $30 ní oṣooṣù.
Akinwamide ní ìgbàgbọ́ pé èyí yóò kó ipa pàtàkì láti mú kí ìlànà ìkẹ́kọ̀ọ́ náà rọrùn kí àwọn ènìyàn sì ní àǹfààní sí.
Àdìdeelẹ̀ náà tún ń ṣètò láti pèsè ìtọ́ni lórí yíyan iṣẹ́ àṣelà, pípèsè ìtọ́nisọ́nà fún àwọn akẹ́kọ̀ọ́ láti di alámọ̀já tí ó ní òmìnira kí wọ́n sì so wọn pọ̀ mọ́ àwọn ilé iṣẹ́ tí ó nílò ìmọ̀-ọ́nṣe wọn.
Ní pàtàkì, àwọn kọ́ọ̀sì wọ̀nyí wà fún àwọn tí ó ṣẹ̀ṣẹ̀ bẹ̀rẹ̀ àti àwọn tí wọ́n fẹ́ fi kún ìmọ̀ wọn, kọjá orin láti ṣètò àwọn kọ́ọ̀sì ìtajà àti okòwò tí wọ́n nílò ní àwọn onírúurú ilé-iṣẹ́. .
Ó tún ṣe é ṣe kí wọ́n ṣe àfikún àwọn kọ́ọ̀sì kéékèèké fún àwọn Ilé-ẹ̀kọ́ tí ó ti wà nílẹ̀.
Àwọn tí ó bà fẹ́ kẹ́kọ̀ọ́ lè ṣe àbẹ̀wò sí ìtakùn ayélujára AltSchool Africa láti ní àǹfààní sí àwọn ẹ̀kúnrẹ́rẹ́ àlàyé nípa kọ́ọ̀sì, tí ó fi mọ́ àwọn àmúyẹ, àkóónú kọ́ọ̀sì, àti àlàyé nípa àwọn olùkọ́.
Ó ń tẹ́lẹ̀ àwọn gbèdéke àgbáyé
Bí ó tilẹ̀ jẹ́ pé, ètò AltSchool Africa tuntun kò yanilẹ́nu.
Ọ̀kan nínú àwọn gbọ̀ngàn ìkẹ́kọ̀ọ́ orí ayélujára tí ó ṣe pàtàkì jùlọ, Coursera, èyí tí ó bẹ̀rẹ̀ láti máa pèsè àwọn kọ́ọ̀sì orí ẹ̀rọ láti àwọn fáfitì tí ó gbajúmọ̀ nínú ìmọ̀ ẹ̀rọ àti ìmọ̀ sáyẹ́ńsì ẹ̀rọ-ayárabí-àsá.
Òye ohun tí ọjà fẹ́ àti ìfẹ́ ni ó nípa lórí rẹ, ó ti fẹjú àká kọ́ọ̀sì rẹ̀ láti ní àwọn kókó ọ̀rọ̀ oríṣìíríṣìí kọjá ìmọ̀ ẹ̀rọ, tí ó fi mọ́ àwọn kọ́ọ̀sì lórí okòwò, iṣẹ́ ọnà àti ẹ̀dá ọmọnìyàn, ìlera, àti àwọn iṣẹ́ mìíràn tí kò jẹ mọ́ ìmọ̀-ẹ̀rọ.
Ó jẹ́ ìwúrí pé, èyí ti ṣe ìrànlọ́wọ́ ńlá fún àṣeyọrí Coursera bí ó ṣe fi ààyè gba ìkànnì náà láti ní àwọn akẹ́kọ̀ọ́ milionu púpọ̀ káàkiri àgbáyé ó sì ń pèsè fún àwọn onírúurú ààyò iṣẹ́.
Ìlànà ìmúgbòòrò yìí ṣe rẹ́gí pẹ̀lú ìlànà AltSchool Africa láti pèsè àwọn àǹfààní ètò ẹ̀kọ́ onírúurú láti bá àìní àwọn akẹ́kọ̀ọ́ tí ó ń pọ̀ sí i pàdé, kọjá ètò ẹ̀kọ́ afojúsun ìmọ̀ ẹ̀rọ ìbílẹ̀.
Bí ó tilẹ̀ jẹ́ pé ilé iṣẹ́ náà ní ìrètí ńlá fún ìmúgbòòrò yìí, ó ń wá ọ̀nà láti máa dàgbà kí ó lè bá àìní àwọn onímọ̀-ọ́nṣe ilẹ̀ Áfíríkà pàdé, nítorí pé, gẹ́gẹ́ bí Akinwamide ṣe sọ, "a fẹ́ wá ọ̀nà àbáyọ sí àwọn ìṣòro ọmọniyan."
Kotani Pay gba owó ìdókòwò ìbẹ̀rẹ̀ mílíọ̀nù $2 láti ṣe àtìlẹ́yìn fún ìsanwó ojúkojú kírípútò láti orílẹ̀-èdè sí orílẹ̀-èdè ní Áfíríkà.
Kotani Pay, ilé-iṣẹ́ àdìdeelẹ̀ ìmọ̀ ẹ̀rọ ìsúná, ti kó mílíọ̀nù $2 owó ìdókòwò ìpele ìbẹ̀rẹ̀ jọ láti gbòòrò wọ Rwanda, Senegal, Ivory Coast, Tanzania, àti Nigeria.
P1 Ventures ni ó síwájú ìpele náà, pẹ̀lú ìkópa àwọn ilé-iṣẹ́ bí DCG/Luno àti Flori Ventures.
Brian Kimotho, Daniel Kimotho, Felix Macharia, Samuel Kariuki, àti Stephen Kiarie dá a sílẹ̀ ní 2020, Kotani Pay jẹ́ ilé-iṣẹ́ àdìdelẹ̀ ìsanwó kírípútò tí ó ní àfojúsùn láti mú kí owó sísan láti orílẹ̀ èdè sí orílẹ̀ èdè rọrùn fún àwọn ènìyàn tí kò ní àǹfààní sí ilé ìfowópamọ́ ní Africa.
Ìdánnkanwò náà tí wọ́n fi ṣe àfojúsùn nípa lórí ìgbésí ayé ẹgbẹ̀lẹ́gbẹ̀ enuyabt, tí ó fi mọ́ àwọn tí ó wà ní Kenya, Ghana, Zambia, àti South Africa.
Kotani dábàá ìmọ̀-ẹ̀rọ blockchain láti mú kí owó sísan sí Africa rọrùn.
Ó ṣe àmúlò ẹyọo orí ayélujára-afarati-owó ojú ayé - àwọn owó àkósódù tí a lè tọpa lọ sí owó ojú ayé bí Dọ́là Ilẹ̀ America - láti fi owó ráńṣẹ́ sí òkè òkun fún ìpín owó iye tí ó yẹ kò jẹ́ ní àwọn ìlànà ojoojúmọ́.
Pẹ̀lú ìrànlọ́wọ́ ètò ìbáraẹnisọ̀rọ̀ Unstructured Supplementary Service Data (USSD), Kotani ṣẹ̀dá ìtakùn alárinà èyí tí ó so ìmọ̀-ẹ̀rọ blockchain mọ́ àwọn àsopọ̀ ẹkùn ìsanwó.
Ọ̀pọ̀lọpọ̀ àwọn àsopọ̀ yìí fi ààyè gba àwọn aṣàmúlò láti fi owó ráńṣẹ́ nípa lílo àwọn ẹ̀rọ ìbánisọ̀rọ̀ alábùdá láìsí àsopọ̀ ẹ̀rọ ayélujára.
Kotani ń pèsè àwọn ìmọ̀ ẹ̀rọ rẹ̀ gẹ́gẹ́ bí ọ̀nà àbáyọ okòwò sí okòwò, ó ń ṣe àsopọ̀ àwọn àdéhùn ajáfáfá ìkànnì kírípútò ní apá kan àti àwọn Ohun èlò ẹ̀rọ Aṣàsopọ̀-ètò ní ọ̀nà mìíràn.
Díẹ̀ lára àwọn olùbádòwòpọ̀ kírípútò rẹ̀ pàtàkì ni Yellowcard, DCG, Fonbank, Celo's Valora, Mercy Corps, UNICEF Crypto Innovation Fund àti Stellar.
Ní àfikún, àwọn aṣàmúlò Kotani lè "jìrọ̀" tàbí sẹ́ owó ilẹ̀ wọn sí Dọ́là Ilẹ̀ America; àbùdá yìí wà fún àwọn okòwò ṣùgbọ́n ó lè wà fún àwọn aṣàmúlò mìíràn náà bí wọ́n bá gba àwọn ìwé ẹ̀rí tí ó yẹ.
Kotani ń rí owó sí nípa gbígba owó ìjìrọ̀, èyí tí ó jẹ́ 1% gbogbo òwò pátá.
Owó àsanwọlé àwọn oníbàárà jẹ́ mílíọ̀nù $23 lórí gbogbo ìfowóráńṣẹ́ tí ó wáyé lórí Kotani títí di òní.
Àpapọ̀ gbogbo òwò tí ó wáyé lórí ìkànnì náà ni $150 000 nítorí pé ó fojú sun àwọn okòwò.
Orogún Starlink ti Amazon, Project Kuiper, yóò pèsè Ìmọ̀-ẹ̀rọ ayélujára ìran 5 ní àwọn ìgbèríko Africa.
Ẹ̀rọ-afòfurufú ṣebùdó-iṣẹ́ ní Ojúpọ̀nà ìrábàbà Ilé-ayé kékeré ti Vodafone àti Amazon, Project Kuiper, ti darapọ̀ láti mú àwọn ètò Ẹ̀rọ-ayélujára Ìran 4 àti 5 wá fún àwọn oníbàárà tí kò ní àǹfààní sí wọn ní ilẹ̀ Yúróòpù àti Afíríkà nípasẹ̀ ìsàsopọ̀ ayákánkán, ìtakùn Ẹ̀rọ-afòfurufú ṣebùdó-iṣẹ́ láìrosẹ̀.
Vodacom, ẹ̀ka Vodafone, kéde pé àwọn yóò rọ́pò ìpè fún àwọn àsopọ̀ aláìlokùn kánrinkése tàbí àsopọ̀ aṣàmúlò ìyàngbò nípa lílo ìsàsopọ̀ ayákánkán, àwọn ẹ̀rọ-afòfurufú ṣebùdó-iṣẹ́ márosẹ̀ láti ọwọ́ àwọn orogún Starlink, Project Kuiper, láti so pọ̀ mọ́ àwọn ibùdó ẹ̀rọ ìbánisọ̀rọ̀ orí ilẹ̀ ní àwọn ìgbèríko pẹ̀lú àwọn àsopọ̀ rẹ̀ pàtàkì.
Ó yán an pé òun yóò fojúsun àwọn àgbègbè níbi tí àwọn àsopọ̀ aṣàmúlò ìyàngbò tàbí àtagbà máíkírówéèfù yóò ti ṣòro tàbí wọ́n púpọ̀ láti ṣàmúlò.
Láì gba àsìkò tàbí owó láti máa ṣètò àwọn àsopọ̀ aláìlokùn tàbí àsopọ̀ aṣàmúlò ìyàngbò mọ́ àwọn olú àsopọ̀, Vodafone àti Vodacom yóò ṣètò Ẹ̀rọ-ayélujára Ìran 4 àti 5 ní ọ̀pọ̀lọpọ̀ àwọn àgbègbè.
Amazon ń gbáradì láti dán àwòṣe ẹ̀rọ-afòfurufú ṣebùdó-iṣẹ́ méjì wò kí ó tó di pé yóò fi àsopọ̀ rẹ̀ lólẹ̀ ní 2024, èyí tí yóò figagbága pẹ̀lú Starlink Elon Musk, One Web, àti àwọn olùpèsè mìíràn.
Ní kété tí ẹ̀rọ-afòfurufú ṣebùdó-iṣẹ́ Amazon ba ti bẹ̀rẹ̀ iṣẹ́, Vodafone, Vodacom, àti Project Kuiper yóò bẹ̀rẹ̀ iṣẹ́ ní ilẹ̀ Áfríkà àti Yúróòpù.
Ní àfikún, Amazon àti Bidafonet ń fojú wo àwọn ọjà okòwò pàtàkì bí ìmúgbòòrò àsopọ̀ fún Amáyédẹrùn tí ó jìnnà àti ìṣe àfẹ̀yìntì fún àwọn ìṣẹ̀lẹ̀ àìṣètò.
Amazon ń gbèrò láti bẹ̀rẹ̀ àṣewò ìṣáájú kékeré fún àwọn iṣẹ́ Project Kuiper ní ìgbẹ̀yìn 2024, bẹ́ẹ̀ ni Vodafone àti Vodacom pinnu láti kópa nínú àṣewò yìí nípasẹ̀ ìbáṣepọ̀ wọn.
Projet Kuiper àti Starlink jẹ́ okòwò méjì tí wọn fojúsun mímú ìdàgbàsókè bá ìsopọ̀ ayákánkán káàkiri àgbáyé nípasẹ̀ àgbájọ àwọn ẹ̀rọ-afòfurufú ṣebùdó-iṣẹ́ ní Ojúpọ̀nà ìrábàbà Ilé-ayé kékeré.
Yàtọ̀ sí Project Kuiper, Starlink jẹ́ àgbájọ Ẹ̀rọ-ayélujára afòfurufú ṣebùdó-iṣẹ́.
Project Kuiper ti gba ẹ̀rọ-afòlófurú kékeré 77 láti ọwọ́ Arianespace, Blue Origin, àti United Launch Alliance, pẹ̀lú àfikún ìfiráńṣẹ́ láti ọwọ́ Blue Origin tí ó wà, èyí ń pèsè agbára púpọ̀ láti ṣàmúlò ọ̀pọ̀ àgbájọ ẹ̀rọ-afòfurufú ṣebùdó-iṣẹ́ rẹ̀.
Ní ìdàkejì ẹ̀wẹ̀, Starlink, ti rán ẹ̀rọ afòfurufú ṣebùdó-iṣẹ́ 5,000 sínú ojúpọ̀nà ìrábàbà Ilé-ayé.
Ó ní àfojúsùn láti pèsè ẹ̀rọ ayélujára tí ó yára púpọ̀ ní àwọn àgbègbè ìgbèríko káàkiri àgbáyé.
German telco, T-Mobile, ṣètò láti lo àsopọ̀ Starlink láti mú ìlọsíwájú bá àwọn àsopọ̀ ní àwọn àgbègbè tí kò ti sí, bẹ́ẹ̀ ni SpaceX ń wọ àwọn olùpèsè àsopọ̀ ẹ̀rọ ìbánisọ̀rọ̀ mìíràn lójú láti so àwọn àsopọ̀ wọn mọ́ òfurufú.
Bákan náà, ní osuT Keje 2023, ilé-iṣẹ́ ìbánisọ̀rọ̀ Kenya kan, Safaricom, kéde ìpinnu láti ṣe ìfilọ́lẹ̀ àwọn iṣẹ́ ẹ̀rọ ayélujára ẹ̀rọ-afòfurufú ṣebùdó-iṣẹ́ láti figagbága pẹ̀lú SpaceX, ilé-iṣẹ́ ìwádìí ilẹ̀ America kan, tí ó ń gbáradì láti ṣe ìfilọ́lẹ̀ àgbékalè rẹ̀, Starlink, ní orílẹ̀ èdè náà.
Ilé-iṣẹ́ ìbánisọ̀rọ̀ náà yóò darapọ̀ pẹ̀lú AST SpaceMobile, orogún Starlink, láti pèsè iṣẹ́ yìí.
Ilé-iṣẹ́ àdìdelẹ̀ náà ń ṣẹ̀dá ìkànnì ìwáyè ìgbọ́kọ̀sí lórí ẹ̀rọ fún àwọn ààyè ìgbọ́kọ̀sí ní àwọn ìlú ńlá.
Ọkọ̀ wíwà ní Èkó kò sí fún àwọn tí ojo.
Iye àwọn wọ́lùkọlù ọkọ̀ lè tán sùúrù ẹni tí ó tilẹ̀ mọ ọkọ̀ wà jùlọ, ṣùgbọ́n wíwá ààyè láti gbé ọkọ̀ sí jẹ́ ohun àrà ọ̀tọ̀ pátápátá.
Wàhálà tí ó wà pẹ̀lú ọkọ̀ ní Èkó ní ó mú Philip Ogunaike, kọ́ ṣẹ̀dá Parkwell, ìkànnì tí yóò ràn ẹ lọ́wọ́ láti wá àwọn ibùdó ìgbọ́kọ̀sí tí ó ní ààbò jùlọ ní àyíká rẹ.
Ibùdó ìgbọ́kọ̀sí wà fún ọkọ̀ rẹ, bí o bá fẹ́.
Gẹ́gẹ́ bí ọ̀pọ̀ àwọn awakọ̀ ni Olú ìlú okòwò Nigeria, Ogunaike máa ń jagun la àwọn òpópónà Èkó kọjá lọ sí ibit tí ó ń lọ ni, ṣùgbọ́n ni ọjọ́ kan o sọ pé ó tó gẹ.
"Ó jẹ́ ìrìnàjò tí ó yẹ kí ó gbà mí ní ìṣẹ́jú mẹ́jọ ṣùgbọ́n mo lo ju wákàtí kan lọ," Ogunaike rántí.
Ṣùgbọ́n ìṣòro náà ju wíwá ibi tí ó dára tí ó ní ààbò láti gbé ọkọ̀ sí.
Ó ṣàkíyèsí pé ìdojúkọ wíwá ibi tí ó dára láti gbé ọkọ̀ sí dà kún wọ́lùkọlù.
Àwọn ọkọ̀ tí wọ́n gbé sí ẹ̀gbẹ́ méjèèjì títì mú kí àwọn òpópónà náà kéré sí i pẹ̀lú ọ̀pọ̀lọpọ̀ èèyàn ti wọ́n wà nínú ewu kí ọkọ̀ mìíràn gbá ọkọ̀ wọn lẹ́gbẹ̀ẹ́ tàbí kí wọ́n jí ọkọ̀ wọn.
"Ṣé a kò lè ṣe ìkànnì tí yóò máa ṣe ìrànlọ́wọ́ láti mọ àwọn ibùdó ìgbọ́kọ̀sí tí ó wà láyìíká níbikíbi tí ẹ bá lọ?" Ogunaike sọ fún ara rẹ̀.
Ó pinnu pé ó ṣe é ṣe, Parkwell bẹ̀rẹ̀ iṣẹ́ ní Ìpínlẹ̀ Èkó, Nigeria, ní Oṣù kìíní 2023.
Bawo ni Parkwell ṣe ń ṣiṣẹ́?
Parkwell ń ṣiṣẹ́ bí àwọn ìkànnì ìwákọ̀-fún ìrìnàjò àti ìkànnì ìwáyè ìgbọ́kọ̀sí lórí ẹ̀rọ.
Ìkànnì ohun èlò ẹ̀rọ ìbánisọ̀rọ̀ náà ń ṣe àfihàn máàpù agbègbè tí ènìyàn àti àwọn ààyè ìgbọ́kọ̀sí tí ó wà.
Ó ń gbani láàyè láti wá ààyè sílè síwájú àkókò.
Bí Ìkànnì Ìwáyè ìgbọ́kọ̀sí orí ẹ̀rọ, ẹ máa rí àwọn àwòrán ibùdó ìgbọ́kọ̀sí náà, iye tí wọ́n ń gbà àti àwọn ọ̀rọ̀ ìwòye.
Àwọn ọ̀rọ̀ ìwòye ṣe patakit lórí ìkànnì náà nítorí àbùdá ìkànnì ìwáyè ìgbọ́kọ̀sí lórí ẹ̀rọ rẹ̀.
Èyí túmọ̀ sí pé àwọn ènìyàn tí wọ́n ni ààyè ìgbọ́kọ̀sí ní ilé àti ibi iṣẹ́ lè rí owó nípa fífi orúkọ rẹ̀ sílẹ̀ gẹ́gẹ́ bí ààyè ìgbọ́kọ̀sí lórí Parkwell.
Gẹ́gẹ́ bí àwọn ọ̀nà àbáyọ ìwákọ̀ lórí ẹ̀rọ, Parkwell ní iknannkt méjì, ọ̀kan fún àwọn aṣàmúlò tí wọ́n ń wá ààyè ìgbọ́kọ̀sí àti ìkejì fún àwọn ènìyàn tí wọ́n fẹ́ fi orúkọ ààyè ìgbọ́kọ̀sí wọn sílẹ̀ lórí ìkànnì náà.
Ìkànnì ìforúkọsílẹ̀ ààyè ni wọ́n ń pè ní Parkwell Partner.
Láti di olùbádòwòpọ̀ Parkwell, ẹ ó ya àwòrán ààyè ìgbọ́kọ̀sí tí ẹ fẹ́ forúkọ rẹ̀ sílẹ̀, ẹ ó tẹ àdírẹ́sì rẹ̀ ẹ ó sì sé e pẹ̀lú Ẹ̀rọ ìwábùdó àgbáyé ìkànnì náà.
Lẹ́yìn èyí, Parkwell yóò ṣe àbẹ̀wò sí ààyè náà láti fi àṣẹ sí i pé ẹni tí ó forúkọ ààyè náà sílẹ̀ ni ó ni i àti pé ó bá gbèdéke ètò ààbò Parkwell mu.
Ìsọ́ra ààbò kan ni adójútòfo.
Àdìdelẹ̀ náà ní àwọn olùbádòwòpọ̀ adójútòfo – Pay-U àti Curacel – tí wọ́n ń pèsè adójútòfo tí ó gbòòrò ìṣẹ̀ẹ̀ṣẹ́jú fún àwọn aṣàmúlò.
Ó tún ní ètò aṣèwádìí ìdánimọ̀ tí ó máa ń rí i dájú pé ẹni tí ó gbé ọkọ̀ sílẹ̀ nìkan ni ó lè gbé e.
Ìlànà okòwò
Bí ẹ bá forúkọ iwájú ilé yín sílẹ̀ gẹ́gẹ́ bí ààyè ìgbọ́kọ̀sí lórí Parkwell, funt àpẹẹrẹ, ìkànnì náà yóò béèrè fún owó ọ̀yà 30% nínú owó tí ènìyàn kan bá san fún ìgbọ́kọ̀sílẹ̀.
Bákan náà ni ọ̀rọ̀ rí fún àwọn ààyè ìgbọ́kọ̀sí tí ó ní òdì, èyí tí Ogunaike pè ní ibùdó tí ó wà fún ìgbọ́kọ̀sí nìkan.
Àmọ́ sá, oríṣiríṣi ẹ̀yà ni àwọn ààyè ìgbọ́kọ̀sí.
Àwọn okòwò bí ilé ìtajà ńlá náà ní àwọn ààyè fún ìgbọ́kọ̀sí lásán, nítorí náà báwo ni Parkwell ṣe fi orúkọ àwọn ààyè yẹn sílẹ̀ lórí ìkànnì wọn?
Bí ó tilẹ̀ jẹ́ pé ìkànnì náà kò tíì forúkọ àwọn ààyè bẹ́ẹ̀ sílẹ̀, Ogunaike sọ àpẹẹrẹ bí ètò náà yóò ṣe rí.
"Bí Shoprite bá fẹ́ láti forúkọ sílẹ̀ lórí Parkwell, fún àpẹẹrẹ, gbogbo ènìyàn tí ó ń lo Parkwell yóò lè rí iye àwọn ààyè tí ó wà.
Ní kété tí ẹ bá yan án, a ó fi ààyè náà sílẹ̀ fún un yín."
Ní kété tí ẹ bá ti gba ààyè sílẹ̀, ẹ máa ya àwòrán kóòdù àtẹ̀wọlé nígbà tí ẹ bá dé ní ibùdó ìgbọ́kọ̀sí.
Parkwell yóò ṣírò iye tí owó yín jẹ́ lórí iye àsìkò tí ẹ lo ní ààyè títí ẹ fi ya àwòrán kóòdù àtẹ̀jáde.
Láti àsìkò ìfilọ́lẹ̀ rẹ̀, Parkwell ti fi orúkọ ibùdó ìgbọ́kọ̀sí 80 sílẹ̀ pẹ̀lú ó lé ní àwọn ààyè ìgbọ́kọ̀sí 2,000 ní ìlú ńlá Áfríkà méjì – Ìpínlẹ̀ Èkó, Nigeria àti Dakar, Senegal – níbi tí àwọn ọ̀nà àbáyọ bí Parkwell kò ti wọ́pọ̀.
Ní Ìpínlẹ̀ Èkó, díẹ̀ lára àwọn orogún Ogunaike ni Lahist State Parking Authority (LASPA) àti Parchive.
Parchive bẹ̀rẹ̀ ní 2020, ṣùgbọ́n ohun èlò ẹ̀rọ náà ní àwọn ìgbàsórí-ẹ̀rọ 100 lé lórí Google Play Store, tí ó ṣe àfihàn ìdàgbàsókè kékeré láti ọdún mẹ́ta sẹ́yìn.
Ọ̀nà àbáyọ LASPA, ní ìdàkejì, pèsè àlàyé nípa àwọn ibùdó ìgbọ́kọ̀sí káàkiri ìpínlẹ̀ Èkó àti ìgbà tí wọ́n ń ṣiṣẹ́ nìkan.
Síbẹ̀síbẹ̀, awkmt ọ̀nà àbáyọ wọ̀nyí jẹ́ orogún fún Parkwell, ṣùgbọ́n ohun tí ó jẹ Ogunaike lógún ni bí àwọn ènìyàn yóò ṣe máa lo ọ̀nà àbáyọ náà ní Áfríkà, nǹkan tí ó jẹ́ ìdojúkọ ńlá fún ilé ìṣe àdìdelẹ̀.
"Èyí jẹ́ ohun tuntun, pàápàá jùlọ ní agbègbè Áfríkà yìí.
Ìfọkàntán ni ọ̀kan gbòógì lára àwọn ìdojúkọ wa.
Àwọn ènìyàn ń ṣiyè méjì nípa ọ̀nà àbáyọ náà nigbat tí s kọ́kọ́ bẹ̀rẹ̀."
Bí ó tilẹ̀ jẹ́ pé rírí ìfọkàntán àwọn ènìyàn ṣòro fún ilé-iṣẹ́ àdìdelẹ̀, Parkwell ti gbìyànjú láti rí àwọn aṣàmúlò 3,150 ní àwọn ààyè ìgbọ́kọ̀sí rẹ̀ tí ó lé 2,000.
Ogunaike kò sọ iye owó tí ó wọlé ṣùgbọ́n ó sọ pé ilé-iṣẹ́ náà tí ó ṣẹ̀ṣẹ̀ kúrò níbi ìpàgọ́ ìdàgbàsókè àwọn ilé-iṣẹ́ Àdìdelẹ̀ ti AfriTech ṣe ń ṣètò àti ṣe ìkówójọ owó ìrànwọ́ ìdókòwò ìbẹ̀rẹ̀.
Ní àsìkò yìí, Parkwell ń ṣe àmúlò àwọn Ìbádòwòpọ̀, bí ètò ìgbọ́kọ̀-ara-ẹni-sílẹ̀-wa-ọkọ̀-ìgboro pẹ̀lú àwọn ibùdó ọkọ̀ akéro àti ọkà ojú irin èyí tí yóò ran àwọn ènìyàn lọ́wọ́ láti rí àwọn ààyè ìgbọ́kọ̀sí nígbà tí wọ́n bá wọ ọkọ̀ akérò tàbí ọkọ̀ ojú irin.
Pẹ̀lú gbogbo àwọn ìbánidòwòpọ̀ wọ̀nyí, Parkwell ń fojú sun àwọn aṣàmúlò 100, 000 ní ìparí 2023.
Ogunaike gbà pé àfojúsùn ńlá ni ṣùgbọ́n pẹ̀lú ìwúrí bí ìmẹ́nubà fún àmì ẹ̀yẹ Global Startup Awards Africa, ó ní ìgbàgbọ́ pé Parkwell ni ọ̀nà àbáyọ tí àwọn ènìyàn nílò nítorí pé ó ń mú ìgbọ́kọ̀sílẹ̀ kúrò nínú ìdojúkọ tí àwọn ènìyàn ní láti ronú nípa rẹ̀ nígbà tí wọ́n bá ń wa ọkọ̀ ní àwọn ìlú ńlá tí ó díjú.
Wasoko wọ orílẹ̀-èdè Democratic Republic of Congo.
Gẹ́gẹ́ bí Ọ̀gá Àgbà Pátápátá tẹ́lẹ̀, Yolisa Phahle, n ṣètò láti fẹ̀yìntì, MultiChoice Group ti yan Marc Jury gẹ́gẹ́ bí adelé Ọ̀gá Àgbà Pátápátá fún ẹ̀ka Showmax rẹ̀.
Calvo Mawelo, Ọ̀gá Àgbà Pátápátá MultiChoice Groiot, kéde pé Phahle yóò bẹ̀rẹ̀ ìgbésẹ̀ gbígbé ipò sílẹ̀ àti pé Showmax yóò bẹ̀rẹ̀ sí ní máa jábọ̀ fún Jury láti Ọjọ́ 1, Oṣù Kẹsàn-án.
Yóò fún Jury ní àtìlẹ́yìn ìtọ́ni déédéé fún oṣù mẹ́fà.
Jury, Ọ̀gá Àgbà Pátápátá MultiChoice ní South Africa, yóò ṣiṣẹ́ ni àwọn ipò méjèèjì nígbà tí MultiChoice ń wá ẹni tí yóò rọ́pò Phahle ní Showmax.
Phahle yóò tẹ̀síwájú láti máa ṣe olùbádámọ̀ràn fún MultiChoice Group lẹ́yìn ètò ìgbépòsílẹ̀ olóṣù mẹ́fà nígbà tí yóò bẹ̀rẹ̀ sí ní máa jábọ̀ fún Jury fún ọdún kan bẹ̀rẹ̀ láti Oṣù Kẹta 2024.
Ohun tí mo ní fún un yín ní òní nìyí:
Wasoko wọ orílẹ̀-èdè Democratic Republic of Congo.
Anchor gba owó ìrànwọ́ ìdókòwò mílíọ̀nù $2.4
CA Kenya pè fún àwọn òfin ìlànà mìíràn.
Wasoko wọ orílẹ̀-èdè Democratic Republic of Congo.
Lẹ́yìn tí ó tàn wọ orílẹ̀ èdè Zambia ní òṣù Karùn-ún 2023, ìkànnì ìṣòwò orí ẹ̀rọ Afíríkà, Wasoko ti wọ orílẹ̀ èdè Democratic Republic of Congo (DRC).
Goma, olú-ìlú ẹkùn North Kivu, ti di ara àrọ́wọ́tó ọjà Wasoko tí ó fẹ̀ sí i fún àwọn okòwò kéékèèké.
Àwọn onílé ìtajà lè ní àǹfààní sí iye owó àwọn ọjà láti ọ̀dọ̀ àwọn olùpèsè àti aláràtúntà nípasẹ̀ ohun èlò ẹ̀rọ ìbánisọ̀rọ̀ Wasoko àti àwọn àkójọfáyẹ̀wò ojú ayé tí ó ń ṣe àfihàn ìtajà, ìwòye okòwò, àti àwọn ìròyìn tuntun nípa ọjà.
Wasoko, tí ó bẹ̀rẹ̀ iṣẹ́ ní 2016, sọ pé àwọn ti yanjú ìṣòro òpónà ìkọ́jàwọlé tí kò dára tó èyí tí ẹgbẹ̀lẹ́gbẹ̀ àwọn olókowò kéékèèké ní ẹ̀ka àràtúntà aládàáni Africa ń kojú.
Ilé-iṣẹ́ náà, èyí tí ó ń ṣe iṣẹ́ ní Kenya, Tanzania, Rwanda, Uganda, àti Zambia, ní ó lé ní aláràtúntà ọjà àdáni 220, 000 bẹ́ẹ̀ ni wọ́n ti gba ọjà tí ó lé ní mílíọ̀nù 5.
Wasoko bẹ̀rẹ̀ ní Rwanda ní 2019, bẹ́ẹ̀ ni láti ìgbà náà, owot tí ó wọlé fún un ti gòkè láti mílíọ̀nù $2 ní ọdún kìíní tí ó bẹ̀rẹ̀ iṣẹ́ lọ sí mílíọ̀nù $48 ní 2022.
Pẹ̀lú àṣeyọrí rẹ̀ ní Rwamaat, Wasoko ní èrò láti lo amáyédẹrùn rẹ̀ tí ó ní lọ́wọ́ báyìí láti ṣe àtìlẹ́yìn fún ìdàgbàsókè àwọn okòwò kéékèèké ní orílẹ̀ èdè alámùúlétì DRC.
Anchor gba mílíọ̀nù $2.4 owó ìdókòwò ìbẹ̀rẹ̀.
Ancjort, ilé-iṣẹ́ àdìdelẹ̀ ìmọ̀-ẹ̀rọ nínú ìṣúná, ti kó mílíọ̀nù $2.4 jọ gẹ́gẹ́ bí owó ìrànwọ́ ìdókòwò lẹ́yìn tí tí ó yọ́ dìde ní 2022 pẹ̀lú mílíọ̀nù $1 nínú ìrànwọ́ ìdókòwò ìṣáájú.
Owó náà yóò lọ sí inú ṣíṣe ìmúgbòòrò sí àgbájọ ọjà ilé-iṣẹ́ náà.
Goat Capital ni ó síwájú ìpele náà, pẹ̀lú àtìlẹ́yìn láti ọwọ́ FounderX, Rebel Fund, àti àwọn olùdókòwò tí ó ti wà tẹ́lẹ̀, tí ó fi mọ́ Y Combinator àti Byld Ventures.
Anchor jẹ́ olùpèsè àbùdá iṣẹ́ ajẹmọ́ ilé ìfowópamọ́ (BaaS) tí ó ń pèsè Ibùdó Ìṣètò Ohun èlò ẹ̀rọ (APIs), ọpọ́n ìṣàfihàn àkójọfáyẹ̀wò, àti àwọn irinṣẹ́ láti ṣe ìrànlọ́wọ́ fún àwọn aṣẹ̀dá láti ṣètò kí wọ́n sì ṣẹ̀dá àwọn ọ̀nà àbáyọ ajẹmọ́ ilé ìfowópamọ́.
Nígbà tí Segun Adeyemi, Olamide Sobowale, àti Gbekeloluwa Olufotebi ṣe ìfilọ́lẹ̀ Anchor, iléw ìmọ̀-ẹ̀rọ nínú ìṣúná náà ń pèsè fún àwọn okòwò nìkan. $a.
Ó ń ṣe ìrànlọ́wọ́ fún wọn láti pèsè iṣẹ́, tí ó fi mọ́ ìsanwó, ìpawómọ́, àti fífún àwọn ènìyàn ní káàdì.
Lọ́wọ́lọ́wọ́ báyìí, Ibùdó Ìṣètò Ohun èlò ẹ̀rọ Anchor ṣe àtìlẹ́yìn fún owó sísan láti orílẹ̀ èdè kan sí òmíràn, àwọn àsùnwọ̀n ìsanwó, fífún àwọn ènìyàn ní káàdì, sísan àwọn owó ìlò, sísan àwọn owó tí ó pọ̀, àti àwọn àbùdá ajẹmọ́ olùpèsè nìkan bí ètò àwọn ìṣe tí ó wáyé àti ìsàsopọ̀ láàrin ohun èlò ẹ̀rọ méjì láti ọwọ́ olùpèsè.
Ó darapọ̀ pẹ̀lú àwọn ibùdó ilé ìfowópamọ́ tí wọ́n wà lábẹ́ òfin láti ṣe ìrànlọ́wọ́ fún àwọn ilé-iṣẹ́ láti gé àsìkò tí ó ń gbà láti ṣètò àwọn ọjà ilé ìfowópamọ́ láti ọdún sí ọjọ́.
Ó ní oníbàárà 30 nígbà tí ó bẹ̀rẹ̀ iṣẹ́ ní 2022 ṣùgbọ́n ní báyìí ó ní bí oníbàárà 270.
Àwọn ilé-iṣẹ́ ìmọ̀-ẹ̀rọ nínú ìṣúná, àwọn ilé-iṣẹ́ afohun-èlò ẹ̀rọ ṣiṣẹ́ tàbí àwọn ọjà, àti àwọn okòwò mìíràn tí wọ́n ṣàmúlò ìmọ̀ ẹ̀rọ ni wọ́n jẹ́ oníbàárà rẹ̀.
Ilé-iṣẹ́ náà ti rí owó tí ó ju mílíọ̀nù $550 lọ gẹ́gẹ́ bí Àpapọ̀ gbogbo iye owó ìdúnàádúrà tí ó wọlé lọ́dún.
Bí ó tilẹ̀ jẹ́ pé ó ń rí owó nípasẹ̀ àwọn owó iṣẹ́, owó àsùnwọ̀n àti owó iṣẹ́ fífún àwọn ènìyàn ní káàdì, àti ère láti ara èlé owó aléfòó, Anchor sọ pé owó tí ó wọlé ń pọ̀ sí i pẹ̀lú 30% láti oṣù dé oṣù.
Àjọ Communications Authority ti Kenya pè fún àwọn òfin ìlànà mìíràn.
Àjọ Communications Authority ti Kenya ń pè fún ṣíṣe àmúlò àwọn òfin ìlànà mìíràn láti bójú tó àwọn ìmọ̀-ẹ̀rọ tuntun, tí ó fi mọ́ owó orí ẹ̀rọ, ìkànnì orí ẹ̀rọ, ìkànnì ìbánidọ́rẹ̀ẹ́, àti àwọn ìkànnì aṣàfihàn àwòránhùn lórí ẹ̀rọ.
Olùdarí Àgbà Pátápátá fún CA, Ezra Chiloba, sọ pé àìsí àwọn owó orí ẹ̀rọ tí ó ń ṣiṣẹ́ dáadáa mú ewu púpọ̀ wà fún ìfèrúgbówópamọ àti pé ó ń tako ààbò oníbàárà.
Chiloba sọ èyí nígbà tí ó ń jẹ́rìí níwájú ìgbìmọ̀ pàtàkì Ilé Ìgbìmọ̀ Aṣòfin.
Èròǹgbà ìgbìmọ̀ ilé Aṣòfin ni láti wo bí Worldcoin ṣe ń pa òfin àti ìlànà àwọn olùbádòwòpọ̀ ẹkùn rẹ̀ mọ́.
Worldcoin jẹ́ àkànṣe owó àkósódù tí ó ń yàwòrán ojú àwọn ènìyàn láti ṣẹ̀dá ibùdó àkójọfáyẹ̀wò ìṣúná àgbáyé fún àwọn ẹ̀dá ènìyàn.
Ó gba àlàyé ajẹmábùdá ènìyàn àwọn ọmọ Kenya nípa yíya àwọn àwòrán òṣùmàrè inú ojú ní ìpààrọ̀ fún KSh 7, 000 ($50) tàbí àwọn owó àkósódù Àgbáyé 25.
Ní Ọjọ́ 2 Oṣù Kẹjọ, 2023, Àjọ Ìjọba tí ó ń rí sí Ààbò abẹ́lé àti Ìṣàkóso orílẹ̀-èdè Kenya fi òfin de àwọn iṣẹ́ Worldcoin.
Lẹ́yìn ọjọ́ mẹ́ta, àwọn òṣìṣẹ́ agbófinró yabo ilé ìkọ́jàpamọ́ kan ni Mombasa Road ni Nairobi wọ́n sì gba àwọn irinṣẹ́ tí wọ́n gbàgbọ́ pé ní awkmt àkójọfáyẹ̀wò tí Worldcoin kó jọ.
Lẹ́yìn èyí, Office of Data Protection Commissioner (ODPC) pẹjọ́ láti fi òfin de Worldcoin kí ó má ṣe ṣe ìfiráńṣẹ́ tàbí ìṣirò àwọn àlàyé tí ó gbà lọ́wọ́ àwọn ọmọ Kenya.
Nítorí náà, ìṣẹ̀lẹ̀ Worldcoin ti mú kí ojú lọ sí ara àwọn kùdìẹ̀kudiẹ ìlànà, bí àìsí ìhun iṣẹ́ fún àwọn owó orí ẹ̀rọ.
Gẹ́gẹ́ bí ọ̀rọ̀ Chaloba, ìdàgbàsókè ètò ọrọ̀-ajé orí ẹ̀rọ ti mú kí ó pọ̀n dandan láti wá ìṣedéédé láàrin ìlànà àti àtìlẹ́yìn àtinúdá.
Ó sọ pé CA ti ti ṣẹ̀dá àwọn ìlànà Ìṣàkóso amúléeṣẹ́gbèrú láti fi ààyè gba àtinúdá, kí ó sì ṣètò àwọn ìpinnu lórí ìlànà iṣẹ́, àti pé kí ó ṣe àgbéga ìdàgbàsókè ajẹmáwùjọ-òun-ọrọ̀ ajé.
Ìlànà Ìṣàkóso Amúléeṣẹ́gbèrú dúró gẹ́gẹ́ bí arọ́pò fún àwọn irinṣẹ́ ìlànà ìbílẹ̀ ó sì ń fún àwọn aṣàmúlò ní àǹfààní sí ìdánnkanwò ojú ayé àwọn ọjà àti ìṣẹ́ ìmọ̀ ẹ̀rọ, ó ń pèsè àwọn àlàyé pàtàkì láti ní òye nípa àwọn ìmọ̀ ẹ̀rọ tuntun.
Bí ó bá jẹ́ pé ẹ kò rí i tẹ́lẹ̀
Ilé-iṣẹ́ àdìdelẹ̀ yìí pèsè mílíọ̀nù $12 láti pín fún agbára olórísun kánrinkése ní Áfíríkà pẹ̀lú Ọgbọ́n Àtọọ́dá.
Ohun tí mo ń ka àti èyí tí mo ń wò
Ṣé wọn fi orí àwọn àwòṣe Ọgbọ́n Àtọọ́dá sọlẹ̀ láti máa sìrànrán ni?
Wọ́n búra fún Brice Oligui Nguema, Olórí Gabon Junta, gẹ́gẹ́ bí adelé Ààrẹ.
Ìyá àgbàlagbà ẹni ọdún 93 ni Hilton Head developer pè lẹ́jọ́.
Ìbálòpọ̀ akọsákọ̀-abosábo nínú Àwùjọ Ìsìláàmù
Ilé-iṣẹ́ àdìdelẹ̀ yìí pèsè mílíọ̀nù $12 láti pín fún agbára olórísun kánrinkése ní Áfíríkà pẹ̀lú Ọgbọ́n Àtọọ́dá.
Ìròyìn:
Okra Solar tí ó wà ní Australia ti ṣe àkójọ mílíọ̀nù $12 láti pèsè iná mọ̀nàmọ́ná ní Áfíríkà pẹ̀lú ẹ̀hùn amúnáwá alátagbà rẹ̀.
Ìgbésẹ̀ kìíní ìkówójọ ìdókòwò náà ni At One Ventures sáájú, pẹ̀lú àtìlẹ́yìn láti ọ̀dọ̀ àwọn olùdókòwò mìíràn.
Ilé iṣẹ́ náà nt ṣètò láti lo owó ìrànwọ́ náà láti ṣe àgbéga ìmọ̀ ẹ̀rọ amúnáwá alátagbà kí ó sì fi iná sí àgbègbè ìgbèríko.
Owó ìrànwọ́ ìdókòwò ìpele kìíní Okra Solar jẹ́ mílíọ̀nù $7.8 ìpele ìpín ìdókòwò tí At One Ventures sáájú pẹ̀lú àtìlẹ́yìn àwọn olùdókòwò mìíràn bí FMO, Susquehanna Private Equity Investments LLLP, the Autodesk Foundation, àti King Philanthropies.
EDFi ni ó pèsè gbèsè owó ìrànwọ́ ìdókòwò.
Okra Solar fẹ́ lo owó ìrànwọ́ náà láti ṣe ìdàgbàsókè ìmọ̀ ẹ̀rọ amúnáwá alátagbà rẹ̀, tí ó ń pín ìmọ̀ ẹ̀rọ láàárín àwọn ilé nípasẹ̀ Ìmọ̀ ẹ̀rọ Àtọọ́dá.
Ìmọ̀ ẹ̀rọ amúnáwá alátagbà náà yanjú ìṣòro ọ̀wọ́ngógó iná nítorí ọ̀pọ̀ èrò nígbà tí ó bá di ọ̀rọ̀ pínpín iná déédéé.
Báwo ni ìmọ̀-ẹ̀rọ amúnáwá alátagbà Okra Solar ṣe ń ṣiṣẹ́?
Nígbà tí womt bá ṣẹ̀dá agbára oòrùn larit ilé ẹnìkan, ìmọ̀-ẹ̀rọ amúnáwá alátagbà fit ààyè gba agbára tí ó bá ṣẹ́kù láti di pínpín nípasẹ̀ àwọn òfin ìṣirò ajáfáfá Okra Solar.
Amúnáwá alátagbà náà yóò fi ààyè gba pínpín agbára láti orísun kan tí ó sún mọ́ àwọn ọ̀pọ̀lọpọ̀ orísun dípò kí ó máa ṣẹ̀dá agbára láti ara orísun àárín gbùngbùn kí ó sì máa pín wọn lọ sí àwọn ọ̀nà jíjìn.
Gẹ́gẹ́ bí ilé iṣẹ́ náà, pínpín agbára ká àwọn ọ̀nà tí kò jìn láàrin àwọn ilé tí ó sún mọ́ ara ń dín iye owó iná pínpín kù pẹ̀lú 90%.
Wọ́n ṣe ìfilọ́lẹ̀ rẹ̀ ní 2016, Okra Solar ń ṣàmúlò ìlànà okòwò sí okòwò tí ó ṣe àgbékalẹ̀ ìmọ̀ ẹ̀rọ náà lọ sí àwọn ilé iṣẹ́ aṣàpínká agbára dé máìlì ìgbẹ̀yìn, tí yóò sì ṣàmúlò rẹ̀ láti fún àwọn ilé máìlì ìgbẹ̀yìn.
Wọ́n ti ṣe àgbékalẹ̀ ìmọ̀ ẹ̀rọ náà ní àwọn orílẹ̀-èdè mẹ́rin tí àwọn ènìyàn 14, 000 sì ń lò ó.
"Ní Nigeria, ìmọ̀ ẹ̀rọ wa ti gba àṣẹ ẹ̀dínwó láti ara owó ìrànwọ́ mílíọ̀nù $550 tí World Bank, African Development Bank, àti Rural Electrification Agency gbé kalẹ̀, Afnan Hannan, sọ fún Business Day.
Pẹ̀lú owó ìsopọ̀ àwọn ènìyàn láìsí àwọn amúnáwá àárín gbùngbùn tí yóò jẹ́ bílíọ́nù $17 lọ́dọọdún láàrin ìsinsìnyí àti 2030, ọ̀nà àbáyọ Okra Solar lè so ọmọ Afíríkà mílíọ̀nù 592 tí kò ní iná mọ̀nàmọ́ná papọ̀ pẹ̀lú owó péréte.
Ọmọ Afíríkà Mílíọ̀nù 592 ni kò ní iná mọ̀nàmọ́ná, ṣùgbọ́n ilé-iṣẹ́ yìí ní ọ̀nà àbáyọ Ọgbọ́n Àtọọ́dá.
Owó ìrànwọ́ ìdókòwò ìpele kìíní Okra Solar ń bọ̀ lẹ́yìn ọdún kan àti oṣù mẹ́ta tí ó kó mílíọ̀nù $3 jọ pẹ̀lú èròǹgbà láti tan iná mọ̀nàmọ́ná fun àwọn ilé Nigeria 290, 000.
Hannan Ọ̀gá Àgbà Pátápátá sọ nínú ọ̀rọ̀ kan sí Techpoint Africa pé "a nílò àwọn ìlànà láti lè máa ṣe déédéé pẹ̀lú ìtẹ̀síwájú ìmọ̀ ẹ̀rọ ayákánkán fún wa láti dé 100% ìfaná mọ̀nàmọ́ná wọlé títí ọdún 2030.
Lẹ́yìn tí ó yọ́ jáde gba mílíọ̀nù $1, Anchor gba mílíọ̀nù $2.4 owó ìrànwọ́ ìdókòwò láti ṣe ìmúgbòòrò àwọn ọjà tí ó ń pèsè.
Ilé-iṣẹ́ àdìdelẹ̀ ìmọ̀-ẹ̀rọ nínú ètò ẹ̀kọ́, Anchor, ti ṣe àfihàn mílíọ̀nù $2 owó ìrànwọ́ ìdókòwò lẹ́yìn tí ó yọ́ jáde ní 2022 pẹ̀lú mílíọ̀nù $1 nínú owó ìrànwọ́ ìdókòwò ìsáájú.
Ilé-iṣẹ́ náà yóò ṣàmúlò àwọn owó ìrànwọ́ yìí láti ṣe ìmúgbòòrò fún àwọn ọjà tí ó ń tà.
Goat Capital ni ó síwájú ìpele náà, pẹ̀lú àtìlẹ́yìn láti ọwọ́ FounderX, Rebel Fund, àti àwọn olùdókòwò tí ó ti wà tẹ́lẹ̀, tí ó fi mọ́ Y Combinator àti Byld Ventures.
Anchor jẹ́ olùpèsè àbùdá iṣẹ́ ajẹmọ́ ilé ìfowópamọ́ (BaaS) tí ó ń pèsè Ibùdó Ìṣètò Ohun èlò ẹ̀rọ (APIs), ọpọ́n ìṣàfihàn àkójọfáyẹ̀wò, àti àwọn irinṣẹ́ láti ṣe ìrànlọ́wọ́ fún àwọn aṣẹ̀dá láti ṣètò kí wọ́n sì ṣẹ̀dá àwọn ọ̀nà àbáyọ ajẹmọ́ ilé ìfowópamọ́.
Ó ń figagbága pẹ̀lú JUMO, Maplerad, OnePipe, àti Bloc.
Nígbà tí Segun Adeyemi, Olamide Sobowale, àti Gbekeloluwa Olufotebi ṣe ìfilọ́lẹ̀ Anchor, ilé-iṣẹ́ ìmọ̀ nínú ìṣúná náà ń pèsè fún àsùnwọ̀n àwọn oníbàárà nìkan.
Ó ń ṣe ìrànlọ́wọ́ fún àwọn okòwò láti pèsè àwọn iṣẹ́, tí ó fi mọ sísan owó, ìpawómọ́, àti fífún àwọn ènìyàn ní káàdì.
Lọ́wọ́lọ́wọ́ báyìí, Anchor gba owó sísan láti orílẹ̀ èdè kan sí òmíràn, àwọn àsùnwọ̀n okòwò, sísan owó iṣẹ́, sísan àwọn owó ńlá ńlá, àti àwọn àbùdá ajẹmọ́ olùpèsè nìkan bí ètò àkójọ àwọn iṣẹ́ àti ìbáraẹnisọ̀rọ̀ lórí ohun èlò ẹ̀rọ.
Ó ṣe àjọṣepọ̀ pẹ̀lú àwọn ibùdó ilé ìfowópamọ́ tí wọ́n wà lábẹ́ òfin láti ṣe ìrànlọ́wọ́ fún àwọn ilé-iṣẹ́ láti gé àsìkò tí wọ́n ń lò láti ṣẹ̀dá àwọn ọjà láti àwọn ọdún sí àwọn ọjọ́.
Ó ní àwọn oníbàárà 30 nígbà tí ó yọ́ dìde ní 2022 ṣùgbọ́n ní báyìí ó ní àwọn oníbàárà 270, pẹ̀lú àwọn ilé-iṣẹ́ bí 63 tí wọn ń ṣiṣẹ́ lórí ìkànnì náà àti lórí ẹ̀rọ ayélujára.
Àwọn ilé-iṣẹ́ ìmọ̀-ẹ̀rọ nínú ìṣúná, àwọn ilé-iṣẹ́ afohun-èlò ẹ̀rọ ṣiṣẹ́ tàbí àwọn ọjà, àti àwọn okòwò mìíràn tí wọ́n ṣàmúlò ìmọ̀ ẹ̀rọ ni wọ́n jẹ́ oníbàárà rẹ̀.
Àwọn ilé-iṣẹ́ àdìdelẹ̀ yìí ni a ti rí Pennee, Seamless HR, Bujeti, LifeBank, àti Waza.
Ilé-iṣẹ́ náà ti rí owó tí ó ju mílíọ̀nù $550 lọ gẹ́gẹ́ bí Àpapọ̀ gbogbo iye owó ìdúnàádúrà tí ó wọlé lọ́dún nípa ìpèsè àwọn iṣẹ́ ìmọ̀ ẹ̀rọ ajẹmọ́sùúná fún àwọn okòwò wọ̀nyí.
Bí ó tilẹ̀ jẹ́ pé ó ń rí owó nípasẹ̀ àwọn owó iṣẹ́, owó àsùnwọ̀n àti owó iṣẹ́ fífún àwọn ènìyàn ní káàdì, àti ère láti ara èlé owó aléfòó, Anchor sọ pé owó tí ó wọlé ń pọ̀ sí i pẹ̀lú 30% láti oṣù dé oṣù.
Ọ̀wọ́ 5 ARM Labs Innovation Program Ṣe àjọyọ̀ Ọjọ́ Ìpàtẹ.
ARM Labs Innovation Program, àgbékalẹ̀ ẹ̀ka ARM Group, ṣe àjọyọ̀ àṣeyọrí Ọjọ́ Ìpàtẹ fún àwọn Ọ̀wọ́ rẹ̀ karùn-ún.
Àjọyọ̀ náà wáyé ní olú ilé-iṣẹ́ ARM Group ní Ìpínlẹ̀ Èkó, Nigeria, a sì rí àwọn ìdanilẹ́kọ̀ọ́ láti ọwọ́ àwọn ilé-iṣẹ́ àdìdelẹ̀ márùn-ún tí ọjọ́ iwájú wọn dára tí wọ́n ti parí ìdanilẹ́kọ̀ọ́ ìjìnlẹ̀ ọlọ́sẹ̀ márùn-ún náà.
Àgbékalẹ̀ ARM Labs Innovation Program jẹ gbajúgbajà ètò ìrónilágbára tí wọ́n gbé kalẹ̀ láti ṣe ìtọ́jú àti ìrónilágbára fún àwọn àṣàyàn ilé iṣẹ́ àdìdelẹ̀ Nigeria.
Èròǹgbà rẹ̀ ni láti mú ìlọsíwájú bá àwọn ọjà wọn, fẹjú ọwọ́jà ọjà wọn, kí ó sì fi okun fún àkójọpọ̀ ìmọ̀-ọ́nṣe wọn láti mú ìdàgbàsókè bá àǹfààní wọn sí àṣeyọrí.
Ní ọdún yìí, Ètò Àtinúdá náà fẹjú sí i láti fi ààyè gba àwọn ilé iṣẹ́ Ìmọ̀-ẹ̀rọ nínú ìṣúná, ìmọ̀-ẹ̀rọ nínú owó ìfẹ̀yìntì, Ọgbọ́n Ìwífun-àlàyé, àti àwọn ilé-iṣẹ́ àdìdelẹ̀ Òwò orí ẹ̀rọ-ayélujára.
Pẹ̀lú àfojúsùn lórí ṣíṣe ìrónilágbára fún àwọn adarí Nigeria lọ́jọ́ iwájú, ètò náà ní àfojúsùn láti ṣe àwárí àti àtìlẹ́yìn fún àwọn ilé-iṣẹ́ àdìdelẹ̀ tí wọ́n fẹ́ bẹ̀rẹ̀ ní àwọn ẹ̀ka wọ̀nyí.
Nígbà tí ó ń sọ̀rọ̀ níbi ayẹyẹ náà, Olùdarí Àyídáyidà ìmọ̀-ẹ̀rọ ní ARM, Ina Alogwu sọ pé "Àwọn Olókowò tí wọ́n ní àwọn nǹkan tí ó dára ní ìfarajìn ARM Labs láti ṣe ìrànlọ́wọ́ wọn.
Kì í ṣe pé a ń gbìyànjú láti fúnni ní àtìlẹ́yìn owó nìkan; ó ju báyẹn lọ.
Rí okòwò bí ìgbà tí ènìyàn ń tọ́ ọmọ.
Nígbà tí ọmọ náà kéré, wọ́n nílò ọ̀pọ̀lọpọ̀ àtìlẹ́yìn bẹ́ẹ̀ ìyẹn ni ohun tí a ń ṣe.
À n lo ìmọ̀-ọ́nṣe wa láti gbìyànjú tọ́ àwọn okòwò sọ́nà nígbà tí a ń wá àwọn olùbádámọ̀ràn láti ìta tí wọ́n wá láti onírúurú ẹ̀ka àti iṣẹ́ láti ṣe ìrànlọ́wọ́ fún wa kí a lè mú èròǹgbà yẹn sẹ pẹ̀lú." - Lẹ́yìn ọ̀pọ̀lọpọ̀ ìgbésẹ̀ láti yan àwọn ilé-iṣẹ́, ilé-iṣẹ́ márùn-ún ni a yàn láti kópa nínú ìdanilẹ́kọ̀ọ́ ọdún yìí.
Ètò náà, tí a ṣe pẹ̀lú Ìbádòwòpọ̀ Techno Vision, gbajúmọ̀ àjọ aṣàtìlẹ́yìn okòwò ilẹ̀ Afíríkà, pèsè ìrírí tí ó dára fún àwọn àṣàyàn olùdásílẹ̀.
Wọ́n jùmọ̀ ṣiṣẹ́ pẹ̀lú àwọn onírúurú olùbádámọ̀ràn àti adarí ilé iṣẹ́ láti mú ìlọsíwájú bá àwọn ọjà wọn, fẹjú ọwọ́jà ọjà wọn, kí wọ́n sì ṣàmúlò ẹ̀bùn wọn fún àṣeyọrí.
Àfihàn àwọn Ọ̀wọ́ 5 Ilé-iṣẹ́ Àdìdelẹ̀:
Arich (Ìmọ̀-ẹ̀rọ nínú ìṣúná): Arich jẹ́ Ilé-ìfowópamọ́ orí ayélujára tí ó ń pèsè iṣẹ́ ìfowópamọ́, ìyánilówó, ìdókòwò, ìpawómọ́, àti àwọn irinṣẹ́ ìfowópamọ́ fún àwọn okòwò kéékèèké àti alábọ́dé nígbà tí ó ń ran àwọn ènìyàn lọ́wọ́ láti kó ọrọ̀ jọ nípasẹ̀ ìlànà ìdókòwò ẹlẹ́kajẹ̀ka.
GoNomad (Ìmọ̀-ẹ̀rọ nínú ìṣúná): GoNomad fi ààyè gba àwọn okòwò tí ó ṣẹ̀ṣẹ̀ ń dìdelẹ̀ láti ṣàmúlò àwọn ilé-iṣẹ́ wọn ní àwọn orílẹ̀-èdè bí US, UK, àti UAE láàrin ọjọ́ iṣẹ́ 5.
Periculum (Ọgbọ́n Ìwífun-àlàyé): Periculum jẹ́ Ọgbọ́n Àtọọ́dá ìtúpalẹ̀ Ìwífun-àlàyé àti ilé-iṣẹ́ ohun èlò ẹ̀rọ ẹ̀kọ́ Ìmọ̀-ẹ̀rọ tí ó ń ṣe ìrónilágbára fún àwọn àjọ nínú àwọn ọjà tí kò yẹ, ó fojúsun mímú ọgbọ́n wá sí inú ohun gbogbo tí ó ṣe pàtàkì sí àwọn oníbàárà.
Wano (Ilé-iṣẹ́ ìmọ̀ nínú ìṣúná): Wano jẹ́ ìkànnì iṣẹ́ ajẹmọ́ ilé ìfowópamọ́ (BaaS) tí ó ń ṣe ìrànlọ́wọ́ fún àwọn okòwò Afíríkà láti pèsè àwọn iṣẹ́ ìṣúná fún àwọn oníbàárà nípa lílo WhatsApp.
Farmer First (Ìmọ̀ ẹ̀rọ nínú iṣẹ́ àgbẹ̀): Farmer First jẹ́ ilé-iṣẹ́ ìmọ̀-ẹ̀rọ nínú iṣẹ́ àgbẹ̀ tí ó mú ìjìnlẹ̀ bá àkóyawọ́ ìṣúná, ó ń pèsè àwọn ẹ̀yáwó kéékèèké àti àǹfààní sí ọjà fún àwọn àgbẹ̀ àti Àwọn Obìnrin Oníṣòwò-ọjà-àgbẹ̀ ní Nigeria.
Sadiq Mohammed (Igbá-kejì Ọ̀gá Àgbà Pátápátá, ARM Group) mẹ́nubà àfojúsùn ARM fún ṣíṣe àtìlẹ́yìn atinuda ní Áfíríkà ó sì jíròrò lórí àwọn àgbékalẹ̀ àtinúdá ẹgbẹ́ náà àti àwọn ìbánidòwòpọ̀.
Ó jíròrò lórí ojúṣe ARM nínú pípèsè àwọn ìkànnì láti ṣe ìtọ́jú àti ìdàgbàsókè àwọn èrò àtinúdá láàárín ìbáṣepọ̀ àwùjọ nípasẹ̀ àwọn ètò bí Deji Alli ARM Young Talent Awards (DAAYTA), ARM Lab Innovation Program, àti ARM Lans Lagos Techstars Accelerator Program.
Ní àfikún sí ìdókòwò tí ó tó $50,000 nínú ilé-iṣẹ́ àdìdelẹ̀ kọ̀ọ̀kan, ARM Labst Innovation Program 5.0 pèsè ìdanilẹ́kọ̀ọ́ tí ó gbòòrò, àwọn ibùdó iṣẹ́ tí ó bágbàmu, àwọn èrò àjọṣepọ̀ pẹ̀lú ẹ̀ka ARM, àti níní àǹfààní sí àgbájọ àwọn olùdókòwò tí ó gbòòrò.
Ní àwọn ọ̀wọ́ mẹ́rin tí ó gbẹ̀yìn, ètò náà ti fi ó lé ní $400k dókòwò bẹ́ẹ̀ ni wọ́n ṣe àtìlẹ́yìn fún àwọn àdìdelẹ̀ 21 tí ojú mọ̀, pẹ̀lú àwọn kan tí wọ́n rí àwọn ààyè pàtàkì nínú àwọn ẹgbẹ́ amúdàgbàsókè yá kánkán àgbáyé bí Y Combinator àti Techstars.
Nípa ARM:
Ó bẹ̀rẹ̀ ní 1994, ARM jẹ́ asíwájú ilé-iṣẹ́ aṣàkóso ìdókòwò tí ó ń pèsè àwọn onírúurú iṣẹ́ ìṣàkóso ọrọ̀ fún àwọn ọ̀pọ̀ àti onírúurú àwọn oníbàárà, tí ó fi mọ́ àgbájọ ilé-iṣẹ́, àwọn àjọ àti àjọ onítọrẹ àánú, àwọn ènìyàn tí ọrọ̀ wọn ju mílíọ̀nù $1.1 lọ, àti àwọn apawómọ́ kéékèèké.
Fún àlàyé sí, kàn sí ìtakùn ayélujára ARM:.
Nípa TVC Labs:
TVC Labs, àjọ aṣèrànwọ́ fún àwọn oníṣòwò, ń pèsè ìrànlọ́wọ́ ọgbọ́n àti ètò iṣẹ́ fún àwọn àdìdelẹ̀ tí ó ṣẹ̀ṣẹ̀ bẹ̀rẹ̀ ní Áfíríkà.
Nípasẹ̀ ètò igbaninímọ̀ràn tí wọ́n fara balẹ̀ ṣẹ̀dá, TVC Labs ń ṣe ìrónilágbára fún àwọn olùdásílẹ̀ láti lè mú gbogbo àfojúsùn wọn sẹ.
Àfojúsùn wọn ni láti ṣe àwárí, ṣe ìrànwọ́ owó, àti àtìlẹ́yìn fún àwọn alátinúdá Áfríkà tí wọ́n ń ṣẹ̀dá ilé-iṣẹ́ àdìdelẹ̀ pẹ̀lú ipa okòwò àti àwùjọ láàárín ilẹ̀ náà àti jù bẹ́ẹ̀ lọ.
Kenya dòwòpọ̀ pẹ̀lú Spiro láti ṣe àwọn kẹ̀kẹ́ tí ó ń lo iná mọ̀nàmọ́ná.
Ọjọ́ Ẹtì yìí ni Pitch Friday.
Ṣé o ó lọ?
Ó ò ní fẹ́ má sì níbẹ̀ bí ó bá jẹ́ oníṣòwò tàbí ẹni tí ó ń gbèrò bí èmi.
Mo ń fojú sọ́nà fún fún èyí nítorí pé Uche Ukonu sọ nípa bí ó ṣe pá mílíọ̀nù #100 wọlé fún Smallchopsng pẹ̀lú àwọn òṣìṣẹ́ 9 péré.
Ó tún sọ̀rọ̀ lórí àwọn ẹ̀kọ́ tí ó lè ṣàmúlò fún ilé-iṣẹ́ àdìdelẹ̀ rẹ.
Ètò tí ó yẹ kí ẹ sanwó fún ní èyí, ṣùgbọ́n a ń gbé sílẹ̀ fún un yín lọ́fẹ̀ẹ́.
N kò pariwo, ṣùgbọ́n má ṣe pàdánù àǹfààní yìí.!
Yóò bẹ̀rẹ̀ ní aago 3 ọ̀sán Àkókò Ìwọ Oòrùn Afíríkà ní Zone Tech Park, Gbagada, Ìpínlẹ̀ Èkó, Nigeria.
Láti darapọ̀, forúkọ sílẹ̀ níbi:.
Èyí ni ohun tí mo ní fún ọ lónìí:
Kenya dòwòpọ̀ pẹ̀lú Spiro láti ṣe ìfilọ́lẹ̀ àwọn kẹ̀kẹ́ tí ó ń lo iná mọ̀nàmọ́ná.
M-PESA yóò ṣe ìfilọ́lẹ̀ àṣẹ ìsanwó ọjọ́ iwájú.
Kenya dòwòpọ̀ pẹ̀lú Spiro láti ṣe ìfilọ́lẹ̀ àwọn kẹ̀kẹ́ tí ó ń lo iná mọ̀nàmọ́ná.
Ní Ọjọ́ Ẹtì tí ó kọjá, ìjọba Kenya kéde Ìbádòwòpọ̀ pẹ̀lú Spiro, olùpèsè kẹ̀kẹ́ tí ó ń lo iná mọ̀nàmọ́ná ní Áfíríkà, láti ṣe àwọn kẹ̀kẹ́ tí ó ń lo iná mọ̀nàmọ́ná káàkiri orílẹ̀-èdè náà.
Láti àsìkò ìfilọ́lẹ̀ rẹ̀ ní ọdún 2019 láti ọwọ́ Jules Samain, Spiro ti ṣe ó lé ní àwọn kẹ̀kẹ́ tí ó ń lo iná mọ̀nàmọ́ná 10, 000 ó sì ń ṣiṣẹ́ ni àwọn orílẹ̀-èdè bí Benin, Togo, Rwanda, àti Uganda.
Ó ju tóònù 5, 000 afẹ́fẹ́ èédú àmísíta tí ọkọ̀ oníná mọ̀nàmọ́ná wọ̀nyí yàgò fún nínú ìrìnàjò mílíọ̀nù 90 kìlómítà aláìló-afẹ́fẹ́ abàyíkájẹ́.
Ilé-iṣẹ́ náà ti ṣe àgbékalẹ̀ àwọn amáyédẹrùn fún atúnlò agbára, pẹ̀lú ìpààrọ̀ bí bátìrì 350 àti ètò ibùdó ìgbagbára káàkiri Afíríkà.
Spiro pinnu láti ṣe àfikún ibùdó ìgbagbára àti ìpààrọ̀ bátìrì 3, 000 gẹ́gẹ́ bí ara àdéhùn tuntun yìí pẹ̀lú Kenya láti mú ìdàgbàsókè bá amáyédẹrùn Ọkọ̀ Iná mọ̀nàmọ́ná orílẹ̀-èdè náà.
"Pẹ̀lú àwọn bátìrì wa àti agbára wa tí wọ́n ṣẹ̀dá lábẹ́lé ní Kenya, a mú àdínkù bá gbígbáralé àwọn agbára aláìṣéṣàtúnlò, èyí ń mú ìlọsíwájú ńlá bá ìrìnàjò Kenya lọ sí òmìnira agbára," Salman ṣàkíyèsí.
Èyí ṣẹlẹ̀ lẹ́yìn ọjọ́ kan tí Uber ṣe ìfilọ́lẹ̀ One Electric, alùpùpù oníná tí ó lè rin ìrìn àjò kìlómítà 80, ní Kenya.
Ní àfikún, Spiro ń gbèrò láti ṣe ìdásílẹ̀ ibùdó ìpèsè ní Kenya láti pèsè àǹfààní àwọn ẹ̀gbẹẹgbẹ̀rún iṣẹ́, pẹ̀lú Kíkọ́ àwọn ibùdó ìgbagbára àti gbígba àwọn òṣìṣẹ́.
M-PESA yóò ṣe ìfilọ́lẹ̀ àṣẹ ìsanwó ọjọ́ iwájú.
M-PESA yóò ṣe ìfilọ́lẹ̀ àṣẹ ìsanwó ọjọ́ iwájú fún àwọn aṣàmúlò.
Ìgbésẹ̀ yìí yóò mú kí ó jẹ́ ìkànnì ìṣúná owó orí ẹ̀rọ àkọ́kọ́ láti pèsè àṣàyàn yìí fún àwọn aṣàmúlò rẹ̀.
Kin ni àṣẹ ìsanwó ọjọ́ iwájú:?
Àṣẹ ìsanwó ọjọ́ iwájú ni ọ̀nà láti ṣàmúlò àsùnwọ̀n ilé ìfowópamọ́ láti sanwó láìfọwọ́yí.
Ìwọ ni o máa ṣètò òfin pẹ̀lú ilé ìfowópamọ́ rẹ kí wọ́n lè máa san iye owó kan lóorekóòrè fún ẹlòmíràn.
Fún àpẹẹrẹ, a lè ṣètò àṣẹ ìsanwó ọjọ́ iwájú láti fi owó ráńṣẹ́ láti inú àsùnwọ̀n rẹ lọ sí inú àsùnwọ̀n ìpawómọ́ rẹ láì lo ọwọ́ nit o bá fẹ́ máa fi owó pamọ́ ní oṣooṣù.
Ní ìdàkejì, o lè ṣètò rẹ láti máa sanwó ọ̀yà ẹ̀rọ ìbánisọ̀rọ̀ rẹ ní oṣooṣù.
Àwọn ọmọ Kenya lè lo àbùdá yìí láti ṣètò àwọn ìsanwó òòrèkóòrè fún àwọn ìṣàbápín orí ẹ̀rọ, bí Showmax àti Netflix.
Nítorí ìtànká ìlò M-PESA fún ìsanwó ìyálò, àbùdá yìí lè mú kí ó rọrùn si.
Wọ́n tún lè ṣe ètò sísan àwọn owó tí wón ya padà sí M-Shari, Hustler, Fund, Kenya Commercial. Bank (KCB) M-PESA, àti àwọn ìkànnì ẹ̀yàwó alágbèéká mìíràn.
Bí ó tilẹ̀ jẹ́ pé, Safaricom kò tíì sọ pàtó ìgbà tí àbùdá náà yóò bẹ̀rẹ̀ tàbí bí yóò ṣe ṣiṣẹ́.
Èyí tún ní bí ẹ ṣe lè ṣètò àwọn àsùnwọ̀n yín, bí ẹ ṣe lè gbs àṣẹ, àti bí ẹ ṣe lè dáàbò bò ó.
Ní ọ̀sẹ̀ tí ó kọjá lórí Techpoint Africa.
Bí Patricia ṣe ṣètò láti sanwó àwọn oníbàárà padà.
Ilé-iṣẹ́ àdìdelẹ̀ ìmọ̀ ẹ̀rọ nínú ìkọ́lé, SeekMake, gba $539 láti ọwọ́ Lafayette Group láti ṣe àtìlẹ́yìn fún ìmúgbòòrò káàkiri ayé.
Airtel Uganda yóò kó mílíọ̀nù $216 jọ nípa títa àwọn ìpín ìdókòwò bílíọ́nù 8 láti ṣe àtìlẹ́yìn owó fún àwọn ètò ìmúgbòòrò rẹ̀.
Ní òye ọjọ́ ọ̀la iṣẹ́ pẹ̀lú àwọn gbajúmọ̀ Olùbánisọ̀rọ̀ wọ̀nyí ní Àpéjọ Ibi Iṣẹ́ Ayé òde òní ní Áfíríkà 2023.
Uche Ukonu pa mílíọ̀nù #100 fún ilé-iṣẹ́ àdìdelẹ̀ rẹ.
Ní báyìí, ó fẹ́ fi hàn yín bí ẹ̀yin náà ṣe lè ṣe é pẹ̀lú.
Ẹ lè tó máa fi owó ráńṣẹ́ àti kí ẹ mast gba owó lórí X, tí ẹ mọ sí Twitter tẹ́lẹ̀.
Ohun tí mo ń ka àti èyí tí mo ń wò
Microsoft ń yọ WordPad kúrò nínú Windows lẹ́yìn bí 30 ọdún.
Àwọn gbèdéke dáradára yóò fún yín ní òmìnira l
Bí Ireland ṣe di orílẹ̀-Èdè tí ó lọ́rọ èyí tí ẹnikẹ́ni kò lè gbé.
Uche Ukonu pa mílíọ̀nù #100 fún ilé-iṣẹ́ àdìdelẹ̀ rẹ.
Ní báyìí, ó fẹ́ fi hàn yín bí ẹ̀yin náà ṣe lè ṣe é pẹ̀lú.
Nínú ìpàdé Pitch Friday ti oṣù yìí, Uche Ukonu, yóò máa sọ̀rọ̀ lórí bí ó ṣe pa mílíọ̀nù #100 fún Smallchopsng, pẹ̀lú àwọn òṣìṣẹ́ 9 péré, àti àwọn ẹ̀kọ́ tí ó lè ṣàmúlò fún ilé-iṣẹ́ àdìdelẹ̀ rẹ.
Forúkọ sílẹ̀ níbi láti lọ fún ìpàdé náà.
Techpoint Pitch Friday ni ètò tí wọ́n ṣe àgbékalẹ̀ ní Ìbádòwòpọ̀ pẹ̀lú Hague Institute for Innovation of Law.
Bí ẹ bá ń ka àwọn àtẹ̀jáde ìmọ̀-ẹ̀rọ síwájú 2022, ẹ kò jẹ̀bi bí ẹ bá rò pé owó okòwò ilé-iṣẹ́ nìkan ni orísun ìrànwọ́ tí ó wà fún àwọn ilé-iṣẹ́ ìmọ̀-ẹ̀rọ.
Ṣùgbọ́n bẹ́ẹ̀ kọ́ ni ọ̀rọ̀ rí.
Díẹ̀ lára àwọn olùbádòwòpọ̀ tí ó gbajúmọ̀ jùlọ lágbàáyé máa ń sáábà dókòwò pẹ̀lú ó kéré jù 4% àwọn ilé-iṣẹ́ àdìdelẹ̀ tí wọ́n fẹ́ dòwòpọ̀ pẹ̀lú wọn.
Bí ẹ kò bá gbà mí gbọ́, ẹ ṣàyẹ̀wò ọ̀rọ̀ tí Marc Adreesen sọ yìí.
"A lè ṣe àwọn ìdókòwò bí 15 sí 20 nínú bí 3, 000 lọ́dún.
Nítorí náà, mo fẹ́ láti sọ pé iṣẹ́ wa ojoojúmọ́ ń pa ìrètí àti àfojúsùn àwọn oníṣòwò.
Ìmọ̀-ọ́nṣe wa gbòógì ni láti sọ pé rárá, kí a sì mú kí àwọn ènìyàn má kórìíra wa."
Mo lérò pé koko ọ̀rọ̀ náà yé yín báyìí.
Ohun rere ní pé àwọn àṣàyàn ìrànwọ́ owó mìíràn wà fún àwọn oníṣòwò ìmọ̀-ẹ̀rọ.
Ọ̀kan nínú wọn ni owó ara ẹni.
Ní ọ̀sẹ̀ tí ó ń bọ̀, a ó máa gbàlejò Uche Ukonu, olùdásílẹ̀ Smallchopsng.
Ìtàn ìbẹ̀rẹ̀ pẹpẹ kékeré.
Lẹ́yìn tí ó kúrò ní Covenant University, ó bẹ̀rẹ̀ Smallchopsng nítorí pé ó fẹ́ jẹ àwọn ìpápánu wẹ́wẹ̀.
Ṣùgbọ́n láìsí owó okòwò ìbẹ̀rẹ̀ iṣẹ́, ó ti gbé okòwò náà gòkè tayọ mílíọ̀nù #100 owó tí ó wọlé.
Ẹ lè ka nípa rẹ níbí.
Bí ilé-iṣẹ́ àdìdelẹ̀ yìí ṣe pa mílíọ̀nù #100 nípa títa ìpápánu wẹ́wẹ̀ lórí ẹ̀rọ-ayélujára, pẹ̀lú àwọn òṣìṣẹ́ 9 péré.
Yóò máa sọ̀rọ̀ nípa àwọn ẹ̀kọ́ láti inú ìrírí rẹ̀ àti àwọn ọgbọ́n tí ó lò, nítorí náà má ṣe gbàgbé ọjọ́ náà.
Déètì: Ọjọ́ Kẹjọ Oṣù Kẹ̀sán-án, 2023.
Àkókò: Aago 3 ọ̀sán.
Ibi ìpàdé: Zone Tech Park, Gbagada Expressway.
Forúkọsílẹ̀ láti darapọ̀ tàbí kí o forúkọ ilé-iṣẹ́ àdìdelẹ̀ rẹ sílẹ̀ níbí.
Techpoint Pitch Friday ni eto tí wọ́n ṣe àgbékalẹ̀ ní Ìbádòwòpọ̀ pẹ̀lú Hague Institute for Innovation of Law.
Ní òye ọjọ́ ọ̀la iṣẹ́ pẹ̀lú àwọn gbajúmọ̀ Olùbánisọ̀rọ̀ wọ̀nyí ní Àpéjọ Ibi Iṣẹ́ Ayé òde òní ní Áfíríkà 2023.
Ní ayé òde òní tí gbogbo nǹkan ń yí padà lójoojúmọ́, ibi iṣẹ́ ń rí àyípadà ńlá, bẹ́ẹ̀ níní òye ọjọ́ ọ̀la rẹ̀ ṣe pàtàkì.
Inú wa dùn láti fi àwọn olùdánilẹ́kọ̀ọ́ àrà ọ̀tọ̀ mẹ́ta hàn yín tí wọ́n yóò máa tan ìmọ́lẹ̀n sí ọ̀nà ìlọsíwájú ní Àpérò Ibi iṣẹ́ òde òní ní Áfíríkà 2023.
Victor Fatanmi, ọ̀kan nínú àwọn Olùdásílẹ̀, Fullgap/FourthCanvas.
Victor Fatanmi, olùdarí okòwò tí ó ní àfojúsùn, ni adarí FourthCanvas àti Fullgap, níbi tí ń síwájú àwọn ọ̀nà àtinúdá láti ṣe àgbéga ìrírí iṣẹ́ kí ó sì mú ìdàgbàsókè bá ọjọ́ ọ̀la iṣẹ́.
Pẹ̀lú FourthCanvas, ó ti ṣe àtòjọ àwọn ọlọ́gbọ́n ilẹ̀ Afíríkà díẹ̀ nínú ọgbọ́n àti ẹ̀hun iṣẹ́.
Fífi ẹ̀bùn yìí ṣe àtẹ̀gùn, Fullgap, ilé-iṣẹ́ àdìdelẹ̀ ìmọ̀ ẹ̀rọ rẹ̀, ń kọ́ ètò iṣẹ́ kan tí ó wà fún àwọn oníṣẹ́ àdáni àti ẹlòmíràn tí ó ń ṣe iṣẹ́ tí ó ní ìtumọ̀.
Gbogbo ìgbà ni Victor ń ṣe àwárí tí ó sì ń fi tiẹ̀ sílẹ̀ nígbà tí ó bá ń ṣe ìrànlọ́wọ́ fún àwọn ènìyàn àti okòwò mìíràn - pàápàá jùlọ àwọn tí kò lórúkọ - láti gbọ́ tiwọn.
Nínú àpérò yìí, yóò sọ̀rọ̀ nípa àwọn ìwòye rẹ̀ lórí "Ṣíṣe Àkóso Iṣẹ́ ara Ẹni: Àmúlò àwọn Àǹfààní inú Ọrọ̀-ajé Iṣẹ́ ara Ẹni."
Chisom Nwoku, onímọ̀ ẹ̀rọ ohun èlò ẹ̀rọ & Òǹkọ̀wé.
Chisom Nwoku (tí àwọn ènìyàn máa ń pè ní TechQueen) jẹ́ onímọ̀ ẹ̀rọ ohun èlò ẹ̀rọ tí ó kalẹ̀ sí Ìpínlẹ̀ Èkó, Nigeria ó ń ṣiṣẹ́ pẹ̀lú àwọn Ikọ̀ àtìlẹ́yìn Kánrinkése ní Microsoft.
Ó darapọ̀ mọ́ Microsoft gẹ́gẹ́ bí akẹ́kọ̀ọ́ggboyè lẹ́yìn tí ó parí ẹ̀kọ́ṣẹ́ pẹ̀lú Bank of America, níbi tí ó ti ṣiṣẹ́ gẹ́gẹ́ bí aṣàtúpalẹ̀ ìmọ̀-ẹ̀rọ.
Ó ṣe ìrànlọ́wọ́ púpọ̀ fún àwọn ikọ̀ ọjà láti ṣẹ̀dá àwọn ètò kánrinkése pẹ̀lú àwọn ìmọ̀-ọ́nṣe ìmọ̀-ẹ̀rọ ìwífun-àlàyé lórí àwọn ìkànnì ìwífun-àlàyé ńlá.
Chisom ni Òǹkọ̀wé A Techie's Guide into Big Tech Companies, gbajúgbajà ìwé tí ó ń ṣiṣẹ́ gẹ́gẹ́ bí ìtọ́nisọ́nà láti gba iṣẹ́ ní àwọn ilé-iṣẹ́ ìmọ̀ ẹ̀rọ ńlá.
Yàtọ̀ sí ìmọ̀-ẹ̀rọ, Chisom ní ìkànnì YouTube tí ó ń dàgbà èyí tí ó wà fún ìmọ̀-ẹ̀rọ, àwọn orí ọ̀rọ̀ tí ó jẹmọ́ iṣẹ́ àṣelà.
Gẹ́gẹ́ bí obìnrin nínú ìmọ̀-ẹ̀rọ tí ó ní àfojúsùn láti ṣe ìrànlọ́wọ́ fún àwọn ẹlòmíràn, Chisom ní ìpinnu láti ṣe àtìlẹ́yìn fún àwọn ènìyàn nínú ètò àwùjọ, ó fi àwọn ìkànnì ìbánidọ́rẹ̀ẹ́ rẹ̀ jìn fún ṣíṣe àtẹ̀jáde àwọn àǹfààní iṣẹ́ ìmọ̀-ẹ̀rọ àti pé ó jẹ́ ènìyàn rere àti ìwúrí.
Ẹ pàdé rẹ níbí ìjíròrò tí ó ní àkòrí, "Ọgbọ́n Àtọọ́dá àti Ọjọ́ ọ̀la rẹ níbi Iṣẹ́."
Toun Tunde-Anjous, Olùdásílẹ̀, The People Practice.
Toun Tunde-Anjous ni Olùdásílẹ̀ The People Practice, ilé-iṣẹ́ agbani-nímọ̀ràn kan tí ó ń ṣe ìrónilágbára fún àwọn ilé-iṣẹ́ nípasẹ̀ àwọn ènìyàn, àṣà, àti ìmọ̀-ẹ̀rọ.
Ó ń ṣiṣẹ́ gẹ́gẹ́ bí Olùdarí Ìpilẹ̀ṣẹ̀ àwọn ènìyàn ní Co-Creation Hub (CcHub), níbi tí ó ti ń darí iṣẹ́ àwọn ènìyàn káàkiri Nigeria, Rwanda, àti Kenya, ó sì ń ṣe àkóso ìbánidòwòpọ̀ àwọn ilé-iṣẹ́.
Ó ní òye àpọ́n nínú Ìmọ̀ Ọrọ̀ ajé láti University of Nottingham, UK àti òye Ọ̀gá nínú Ìmọ̀ àkóso Ọrọ̀ ajẹmọ́mìyàn láti Aberdeen Business Svholl, Robert Gordon University, UK.
Toun ni Òǹkọ̀wé Your Interview Cheat Code, ìwé tí ó wà láti rán àwọn ènìyàn lọ́wọ́ láti gba iṣẹ́ kí wọ́n sì ṣe dáadáa nínú àwọn iṣẹ́ náà.
Wọ́n ti pè é sórí BBC Africa níbi tí ó ti sọ̀rọ̀ nípa bí ilé-iṣẹ́ rẹ̀ ṣe ń mú ìlọsíwájú ayákánkán bá ìbáṣepọ̀ àti bí bí wọn ṣe ń gbógun ti ìdúnkookò-mọ́ni níbi iṣẹ́.
Èròǹgbà Toun láti mú àyípadà bá àgbékalẹ̀ iṣẹ́ ní Áfríkà farahàn nínú ìṣẹ̀dá ọjà rẹ̀, OnCulture, tí ó ń mú ìlọsíwájú bá ìṣe àti àjọṣepọ̀ nípasẹ̀ ẹ̀kọ́ àti àdáṣiṣẹ́ ètò.
Yóò máa dárí ìdanilẹ́kọ̀ọ́ àwọn olùdarí kan tí àkòrí rẹ̀ ń jẹ́, "Fífi Ìfọ́nkálé Ìsípòpadà Ẹ̀bùn ṣe Àtẹ̀gùn: Bí ẹ ṣe lè fa ènìyàn tí ó ní ẹ̀bùn nínú ọjà àgbáyé àti bí ẹ ṣe lè gbà wọ́n."
Forúkọsílẹ̀ kí ó lè darapọ̀.
Darapọ̀ mọ́ wa ní Àpérò Ibi iṣẹ́ òde òní ní Áfíríkà 2023 kí o kọ́ nípa àwọn ọgbọ́n tí ó ṣe iyebíye láti ọ̀dọ̀ àwọn olùdánilẹ́kọ̀ọ́ wa àti àwọn mìíràn.
Àpérò náà ṣe ìlérí láti ṣàyẹ̀wò àwọn kókó ọ̀rọ̀ àpérò, ìjíròrò ọ̀wọ̀ọ̀wọ́, ìdanilẹ́kọ̀ọ́, ìdanilẹ́kọ̀ọ́ ajẹmọ́ ìmọ̀-ọ́nṣe, ìpàtẹ ọjà, àpérò ìgbanisíṣẹ́, àti ọ̀pọ̀ àwọn àǹfààní ìṣàṣepọ̀.
Déètì: Ọjọ́ Àbámẹ́ta, 21 Oṣù Kẹwàá, 2023.
Ibi Ìpàdé: Landmark Centre, Victoria Island, Lagos, Nigeria.
Má ṣe pàdánù àǹfààní yìí láti mú àyípadà bá ọjọ́ ọ̀la rẹ níbi Iṣẹ́ ayé òde òní.
Forúkọsílẹ̀ nísinsìnyí láti mú ààyè rẹ.
Ra tíkẹ́ẹ̀tì
Láti ṣe onígbọ̀wọ́ àti fún àwọn àǹfààní ìpàtẹ, kàn sí Abisola Adenuga ní business@techpoint.africa.
Ẹ jẹ́ kí a dìjọ wádìí ọjọ́ ọ̀la iṣẹ́.
A ó pàdé níbi Àpérò náà.!
Ilé-iṣẹ́ ìmọ̀-ẹ̀rọ nínú ìṣúná Uganda, ra ilé-iṣẹ́ àdìdelẹ̀ Mexico
Oṣù Kẹ̀sán-án Aláyọ̀!
Nígbà wo ni a kí ara wa A kú Ọdún tuntun?
Ẹ̀yin òǹkàwé wa ọ̀wọ́n, àsìkò kò dúró de ẹnìkan!
Ṣé a lè oinnu pinnu láti gbádùn ara wa ní oṣù yìí, láì wo ti iṣẹ́?
Oṣù tí ó kọjá dára; Mo gbìyànjú láti jáde ní gbogbo òpin ọ̀sẹ̀.
Gbà mí gbọ́, ot dùn mọ́ mi.
Ní òpin ọ̀sẹ̀ yìí, ẹ jọ̀wọ́ ẹ jáde pẹ̀lú ẹnìkan — ẹni tí ẹ fersni, ọ̀rẹ́, alábàárìn, tàbí olùbádòwòpọ̀.
Àmọ́ sá, mo dúpẹ́ lọ́wọ́ ẹ̀yin tí e ń ka Techpoint Digest lóòrèkóòrè.
Ẹni iyì ni yín.
Ní abala Ìgbésáfẹ́fẹ́ Techpoint Africa ní ọ̀sẹ̀ yìí, olóòtú jíròrò nípa àwọn ìròyìn tí ó dára, lára èyí tí a ti rí àwọn ìpinnu X láti ṣẹ̀dá ọjà ìmọ̀ ẹ̀rọ ìṣúná, Nigeria ń wá àwọn aṣèwádìí ìlànà Ọgbọ́n Àtọọ́dá, bẹ́ẹ̀ ni Ìpínlẹ̀ Anambra ṣe ìfilọ́lẹ̀ ìdíyelé òdo fún Òfin Ìgbókùnbọlẹ̀ Nílùú.
Fetí sílẹ̀ níbí.
Èyí ni ohun tí mo ní fún ọ lónìí:
Ilé-iṣẹ́ ìmọ̀-ẹ̀rọ nínú ìṣúná Uganda, ra ilé-iṣẹ́ àdìdelẹ̀ Mexico
MTN Nigeria kó bílíọ́nù #125 jọ
Uber ṣe ìfilọ́lẹ̀ kẹ̀kẹ́ tí ó ń lo iná mọ̀nàmọ́ná ní Kenya.
Ilé-iṣẹ́ ìmọ̀-ẹ̀rọ nínú ìṣúná Uganda, ra ilé-iṣẹ́ àdìdelẹ̀ Mexico
Asaak, ilé-iṣẹ́ ìmọ̀-ẹ̀rọ nínú ìṣúná Uganda, ti tàn wọ Latin America nipa ríra FlexClub, ilé-iṣẹ́ àdìdelẹ̀ Mexico kan, ní iye owó tí wọn kò sọ síta.
Ríra ilé-iṣẹ́ náà yóò fún Asaak ní àǹfààní láti gùn lé ìhun àwùjọ ẹ̀yáwó nípa ìfọwọ́sowọ́pọ̀ pẹ̀lú àwọn òṣìṣẹ́ FlexClub ní Mexico láti ṣe ìfilọ́lẹ̀ àwọn àtinúdá ọ̀nà àbáyọ tí ó wà fún ẹkùn Latin America.
FlexClub pèsè owó ìrànwọ́ fún àwọn awakọ̀ Uber àti ohun èlò ẹ̀rọ tí ó fi ààyè gba àwọn ilé-iṣẹ́ tí wọ́n ń yáni lọ́kọ̀ ní fún àwọn awakọ̀ ní àwọn "àbápín".
Nípasẹ̀ àdéhùn yìí, ilé-iṣẹ́ ìmọ̀-ẹ̀rọ nínú ìṣúná alágbèéká Uganda yóò tún ṣe ìfihàn àwọn ọ̀nà àbáyọ ẹ̀yáwó ní Mexico, eyit tit yóò mú kí ó rọrùn fún àwọn òṣìṣẹ́ láti ní àǹfààní sí owó yíya tí kò jara lọ.
Tinashe Ruzane, Ọ̀gá Àgbà Pátápátá àti Ọkàn nínú àwọn Olùdásílẹ̀ FlexClub kéde pé ilé-iṣẹ́ náà tí ń kúrò ní ọjà Mexico nítorí ìdojúkọ ojú ọjọ́ ètò ọrọ̀ ajé àti ìpè láti mú ìlọsíwájú bá àfojúsùn.
Javier Serrano, Alákòóso FlexClub (Asaak Mexico nísinsìnyí), ṣe ìrànlọ́wọ́ láti ṣẹ̀dá ẹgbẹ́ náà àti iṣẹ́ rẹ̀ àti ìbẹ̀rẹ̀ pẹpẹ.
Kaivan Sattar (Ọ̀gá Àgbà Pátápátá àti Olùdásílẹ̀) ṣe ìdásílẹ̀ rẹ̀ ní 2016, Asaak ń pèsè àwọn ẹ̀yáwó fún alùpùpù àti ẹ̀rọ-ìbánisọ̀rọ̀ ajáfáfá fún àwọn ọmọ Uganda lọ́kọ̀ọ̀kan àti nípasẹ̀ àwọn olùbádòwòpọ̀ bí SafeBoda.
"Ọkọ̀ náà jẹ́ ibi ìwọlé sí ìhun àwùjọ ẹ̀yáwó wa, nínú èyí tí àwọn awakọ̀ ti lè ní àǹfààní àfikún ẹ̀yáwó fún epo, àtúnṣe, ẹ̀rọ-ìbánisọ̀rọ̀ ajáfáfá tàbí àwọn ìlò mìíràn tí wọ́n lè ní.
A ti fi hàn pé eléyìí ṣe é ṣe pẹ̀lú èrè ní ìwọ̀n fún àwọn oníbàárà wa, ní orí ẹ̀rọ ayélujára àti lójúkojú," Sattar sọ èyí.
Uber ṣe ìfilọ́lẹ̀ kẹ̀kẹ́ tí ó ń lo iná mọ̀nàmọ́ná ní Kenya.
Uber ti ṣe ìfilọ́lẹ̀ One Electric, alùpùpù oníwọ̀n kìlómítà 80, ní Kenya. Kí ló dé?
Frans Hiemstra, Olùdarí àti Alákòóso Gbogbogbo Ẹ̀ka Uber ní Àárín Gbùngbùn Ìlà-Oòrùn àti Áfríkà, sọ pé ìfilọ́lẹ̀ náà ṣe ìrànlọ́wọ́ fún akitiyan ilé-iṣẹ́ láti mú àfojúsùn afẹ́fẹ́ èédú òdo sẹ fún 2040.
Ilé-iṣẹ́ ìgbòkègbodò ọkọ̀ aláìbàyíká-jẹ́, Greenwheels Africa, yóò ṣàkóso gbogbo ọ̀rọ̀ ètò, tí ó fi mọ́ ìtọ́jú àti ìrólágbára.
Imran Manji, Olórí Uber ní Ìlà-oòrùn Áfríkà, sọ pé Greenwheels ń ṣe ètò àwọn ibùdó ìrólágbára díẹ̀ ní Kenya, àti pé wọn ní èrò láti mú iye yẹn di mẹ́wàá kí ó tó di òpin ọdún.
Bí ó tilẹ̀ jẹ́ pé, àwọn tí ó ń wa alùpùpù kọ́ ni yóò máa fi agbára sí kẹ̀kẹ́ wọn.
Dípò bẹ́ẹ̀, wọn yóò ṣàmúlò ibùdó Greenwheels Africa láti pààrọ̀ àwọn bátìrì tí ó ti pẹ́ pẹ̀lú àwọn tuntun.
Àwọn alùpùpù náà yóò wà ní àwọn apá Nairobi kan ní ìbẹ̀rẹ̀, pẹ̀lú èrò láti tàn wọ àwọn ìlú Kenya mìíràn bí ó bá yá.
Èyí ṣe déédéé pẹ̀lú ìfilọ́lẹ̀ Natiomalt Electric Mobility Plan ní Kenya, èyí tí ó ní àfojúsùn láti ṣètò ìgbòkègbodò ọkọ̀ tí ó bá àyíká mú kí wọ́n sì ṣe ìfilọ́lẹ̀ àwọn onírúurú ètò fún ìṣàkóso kánrinkése súnkẹrẹ fàkẹrẹ ọkọ̀ fún ọjọ́ pípẹ́.
MTN Nigeria kó bílíọ́nù #125 jọ
MTN Nigeria tí kó bílíọ́nù #125 mílíọ̀nù $161) jọ nípa pínpín ìwé àdéhùn ẹ̀yáwó ìdókòwò abala 6 àti 7 láti mú ìgbéga bá àwọn àṣàyàn owó ìrànwọ́ ilé-iṣẹ́ náà.
Kin ni àdéhùn ẹ̀yáwó ìdókòwò?
Womt jẹ́ orísìí ẹ̀yáwó ọlọ́jọ́ díẹ̀ kan tí awkmt ilé ìfowópamọ́ àti àjọ ilé-iṣẹ́ ń lò láti yá owó fún ìgbà díẹ̀, fún àsìkò tí kò tó ọdún kan.
Wọ́n máa ń lo owó yìí láti dí àwọn ìnáwó, tí ó fi mọ́ owó oṣù, iwet iyeó, àti ìdíyelé.
Nítorí náà, MTN Nigeria yóò ṣàmúlò owó náà fún àwọn ìlò owó okòwò iṣẹ́ alásìkò ráńpẹ́.
Wọ́n máa ń fún èèyàn ní ìwé àdéhùn ẹ̀yáwó okòwò fún ìgbà díẹ̀ (ọ̀sẹ̀ tàbí oṣù díẹ̀) bẹ́ẹ̀ ni èèyàn yóò sán padà bí àsìkò bá tó.
Wọ́n máa ń pè wọ́n ní àwọn ẹ̀yáwó "aláìláàbò" nítorí pe wọn kò ní ohun ìdógò.
Telco pèsè ìwé àdéhùn ẹ̀yáwó okòwò ọlọ́jọ́ 265 àti 181 pẹ̀lú ìfilọ́lẹ̀ ní Ọjọ́ 23 Oṣù Kẹjọ, bẹ́ẹ̀ ni ó rí ère 13.50% àti 13.50% lórí ọ̀kọ̀ọ̀kan.
Nínú ọ̀rọ̀ kan, "MTN Nigeria ń wá ọ̀nà láti kó bílíọ́nù #100 jọ, bẹ́ẹ̀ ni àdéhùn náà ní àkọsílẹ̀ alábàápín 146% pẹ̀lú bílíọ́nù #125 tí wọ́n gbé kalẹ̀ ní abala méjèèjì.
Èyí dúró fún àgbéjáde CP tí ó tóbi jùlọ nínú ọdún kan láti ọwọ́ èyíkéyìí àjọ ilé-iṣẹ́ nínú àwọn gbèsè ọjà owó okòwò."
Àfikún Ìròyìn: Ní Oṣù Kẹta 2023, MTN Nigeria kó bílíọ́nù #125 jọ nípa pípèsè abala ìwé ẹ̀yáwó okòwò 4 àti 5 láti ṣe alábàápàdé owó ìrànwọ́ àti ìṣòwò iṣẹ́ rẹ̀ ọlọ́jọ́ péréte.
Ohun tí mo ń ka àti èyí tí mo ń wò.
YouTube Music tí ni ààyè fun ọ̀rọ̀ ìwòye YouTube báyìí, nítorí pé Google kò kọ́ ohunkóhun.
Jìbìtì ìbálé.
Kin ni ìdí tí Protestant Reformation fi ṣẹlẹ̀.?
Àwọn jìbìtì Kírípútò àti ẹ̀rọ ayélujára tí kò dára ní Nigeria.
Lónìí lórí Techpoint Africa Podcast, a sọ̀rọ̀ nípa àwọn ìròyìn tí ó lékè ní àwùjọ ìmọ̀-ẹ̀rọ Africa.
Àwọn ìròyìn:
X ń gbèrò láti ṣẹ̀dá ọjà ìmọ̀ ẹ̀rọ ìṣúná
IPO ti Airtel Uganda fin ìmúgbòòrò
Nigeria ń wá àwọn olùwádìí ìlànà Ọgbọ́n Àtọọ́dá.
Ìpínlẹ̀ Anambra ṣe ìfilọ́lẹ̀ ìdíyelé òdo fún Òfin Ìgbókùnbọlẹ̀ Nílùú.
Ó lè tẹ́tí sí àwọn ìjíròrò náà lórí Google Podcasts, Apple Podcasts, Spotify, YouTube, àti ibikíbi tí o bá ti ń gba àwọn ìgbésáfẹ́fẹ́ rẹ.
Ẹ tun lè fi àwọn ìbéèrè àti àkíyèsí yín ráńṣẹ́ sí @techpoint.africa tàbí kí o pín èrò rẹ nípa ṣíṣe àmúlò kókó ọ̀rọ̀ náà.
Kín ni owó àkósódù Patricia wà fún?
Lónìí lórí Techpoint Africa Podcast, a sọ̀rọ̀ nípa àwọn ìròyìn tí ó lékè ní àwùjọ ètò ẹ̀rọ nínú ìṣúná.
Àwọn ìròyìn:
Ìfilọ́lẹ̀ PTK ti Patricia pàdé àtakò ńlá
Moniepoint ra Kopo Kopo
IPO Flutterwave ṣètò ìmúgbòòrò káàkiri àgbáyé
Ó lè tẹ́tí sí àwọn ìjíròrò náà lórí Google Podcasts, Apple Podcasts, Spotify, YouTube, àti ibikíbi tí o bá ti ń gba àwọn ìgbésáfẹ́fẹ́ rẹ.
Ẹ tun lè fi àwọn ìbéèrè àti àkíyèsí yín ráńṣẹ́ sí @techpoint.africa tàbí kí o pín èrò rẹ nípa ṣíṣe àmúlò kókó ọ̀rọ̀ náà.
Àwọn alákòóso South Africa rí ìpolówó Rain bí ìṣinilọ́nà
Ní 2025, Ìjọba Àpapọ̀ ń gbèrò láti ṣe ìdanilẹ́kọ̀ọ́ fún mílíọ̀nù 1 ọmọ Nigeria lórí ìmọ̀-ọ́nṣe ìmọ̀ ẹ̀rọ.
Èyí wà ní ìbámu pẹ̀lú àdéhùn Ààrẹ Bola Tinubu láti ṣẹ̀dá iṣẹ́ mílíọ̀nù 1 ní ilé iṣẹ́ ìmọ̀-ẹ̀rọ ní àwọn oṣù 24 rẹ̀ àkọ́kọ́ ní ọọ́fíìsì.
Nínú àfojúsùn ìpolongo ìdìbò rẹ̀, Tinubu ṣe àlàkalẹ̀ àwọn ètò rẹ̀ láti ṣẹ̀dá iṣẹ́.
Ní àfikún ṣíṣe àtìlẹ́yìn fún àwọn ọ̀dọ́ ọmọ orílẹ̀-èdè Nigeria tí wọ́n ń ṣiṣẹ́ ní agbègbè ìmọ̀-ẹ̀rọ, yóò ṣe ìfilọ́lẹ̀ àwọn ètò àtìlẹ́yìn ní agbọndan Ìmọ̀-ẹ̀rọ àti àwọn àgbègbè mìíràn tí wọ́n ṣe pàtàkì nínú ètò ọrọ̀-ajé Nigeria níbi tí ìlò àwọn ìmọ̀ ẹ̀rọ tuntun ti lè mú ìyákánkán bá ìdàgbàsókè àti ìmúgbòòrò okòwò.
Èyí ni ohun tí ohun tí mo ní fún yín lónìí:
Airtel Uganda láti ṣe àkójọ mílíọ̀nù $216 fún títa ìpín ìdókòwò ìbẹ̀rẹ̀ ilé-iṣẹ́ rẹ̀ (IPO).
Àwọn alákòóso South Africa rí ìpolówó Rain bí ìṣinilọ́nà
Airtel Uganda láti ṣe àkójọ mílíọ̀nù $216 fún títa ìpín ìdókòwò ìbẹ̀rẹ̀ ilé-iṣẹ́ rẹ̀ (IPO).
Ǹjẹ́ ẹ rántí èyí?
Airtel Uganda ṣètò láti bọ́ sí gbangba
Ilé-iṣẹ́ ìbáraẹnisọ̀rọ̀ náà ti ṣe àgbéjáde àwọn àlàyé nípa títa ìpín ìdókòwò ìbẹ̀rẹ̀ ilé-iṣẹ́ rẹ̀ (IPO).
Ó pinnu láti ṣe àkójọ bílíọ́nù USh 800 (mílíọ̀nù $216) nípa títa bílíọ́nù 8 ìpín ìdókòwò alábọ́dé, tàbí ìdá 20% iye ìpín ìdókòwò rẹ̀, lórí Main Investment Market Segment láti ṣàtìlẹ́yìn owó fún àwọn ètò ìmúgbòòrò rẹ̀.
Ilé-iṣẹ́ náà sọ fún Uganda Securities Exchange pé iye owó fún títa ìpín ìdókòwò ìbẹ̀rẹ̀ ilé-iṣẹ́ rẹ̀ yóò jẹ́ 100 USh fún ìpín ìdókòwò kan.
Yóò tún fún àwọn aláràtúntà ní ìpín ìdókòwò márùn-ún fún gbogbo 100 tí wọ́n bá rà.
Manoj Murali, Olùdarí Àgbà fún Airtel Uganda, sọ pé títa ìpín ìdókòwò ìbẹ̀rẹ̀ ilé-iṣẹ́ fún àwọn olùdókòwò ọmọ orílẹ̀-èdè Uganda, tí ó fi mọ́ àwọn oníbàárà, láti ní ìpín nínú ilé-iṣẹ́ náà kí wọ́n sì kópa nínú ìdàgbàsókè ọjọ́ ọ̀la rẹ̀.
Alátìlẹ́yìn àgbà fún ètò títa ìpín ìdókòwò ìbẹ̀rẹ̀ ilé-iṣẹ́ náà ni Crested Capital, bẹ́ẹ̀ ni olùdarí ìbánidámọ̀ràn ìdúnàádúrà rẹ̀ ni Absa Bank Uganda Ltd.
Murali kéde pé ìpín ìdókòwò bílíọ́nù 8 tí wọ́n gbé kalẹ̀ yóò bẹ̀rẹ̀ ní Ọjọ́ 30 Oṣù Kẹjọ, 2023, bẹ́ẹ̀ ni yóò parí Ọjọ́ 13 Oṣù Kẹwàá 2023.
Bí ìpolongo náà ṣe sọ, wọn yóò ṣe àfihàn àwọn àbájáde títa ìpín ìdókòwò ìbẹ̀rẹ̀ ilé-iṣẹ́ náà ní Ọjọ́ 30 Oṣù Kẹwàá, bẹ́ẹ̀ ni ilé-iṣẹ́ náà yóò bẹ̀rẹ̀ sí ní ṣòwò lórí Uganda Stock Exchange ní ọjọ́ tí ó tẹ̀lé e, Ọjọ́ 31 Oṣù Kẹwàá, 2023.
Ilé iṣẹ́ ìbáraẹnisọ̀rọ̀ náà, tí ó ní àwọn alábàápín mílíọ̀nù 14.3 tàn káàkiri àwọn ẹkùn 146 ní Uganda, yóò bẹ̀rẹ̀ di ilé iṣẹ́ ìbáraẹnisọ̀rọ̀ sọ̀rọ̀ kejì tí ó forúkọsílẹ̀ lórí ọjà ìpín ìdókòwò Uganda, lẹ́yìn MTN Uganda tí ó forúkọsílẹ̀ ní Oṣù Kejìlá 2021.
Àwọn alákòóso South Africa rí ìpolówó Rain bí ìṣinilọ́nà
Àjọ Advertisingt Regulatory Board (ARB) kéde pé Rain, ilé-iṣẹ́ ìbáraẹnisọ̀rọ̀ South Africa kan, tan àwọn oníbàárà rẹ̀ nínú ìpolówó kan.
Kín ni ìpolówó náà?
Ìpolówó náà kà pé, "Darapọ̀ nísinsìnyí pẹ̀lú Rand 1.
Ẹ̀rọ-ayélujára Ìran 5 ìsopọ̀ aláìlokùn atilélò + àwọn ìpè Ọ̀FẸ́ ní oṣooṣù àti ìsàsopọ̀ fún àwọn ẹ̀rọ-ìbánisọ̀rọ̀ méjì.
Ààyè sì wà títí di Ọjọ́ 31 Oṣù Keje 2023.
Ó ní àwọn ìlànà àti òfin."
Trevor Hill, Olùfisùn náà, sọ pé ìpolówó náà ń si àwọn oníbàárà lọ́nà láti gbàgbọ́ pé wọ́n lè gba Ẹ̀rọ-ayélujára ìran 5 onísopọ̀ aláìlokùn atilélò àti àwọn ìpè oṣooṣù ọ̀fẹ́ àti ìsàsopọ̀ fún àwọn ẹ̀rọ-ìbánisọ̀rọ̀ méjì fún R1.
Bí ó tilẹ̀ jẹ́ pé, títẹ ìpolówó náà gbé àwọn oníbàárà lọ sí ojú òpó ìtakùn ayélujára Rain, níbi tí àdéhùn náà ti jẹ́ R559 tí ó sì pè fún owó ìdarapọ̀ R1.
Nítorí náà, Hill sọ pé nítorí pé owó ìdarapọ̀ R1 nìkan wọ́n polówó dípò iye owó ọjà náà gan-an, èyí si àwọn oníbàárà lọ́nà láti rò pé R1 péré ni ọjà náà.
Kín ni Rain sọ?
Rain sọ pé àsìkò ìpolówó Ẹ̀rọ-ayélujára ìran 5 onísopọ̀ aláìlokùn atilélò ti dópin ó sì sé àlàkalẹ̀ àwọn ìlànà àti òfin àdéhùn náà.
Ilé-iṣẹ́ ìbánisọ̀rọ̀ náà sọ pé àwọn akópa yóò san R1 owó ìdarapọ̀ bí wọ́n bá ra ọjà Rain One nípasẹ̀ ìpolówó náà.
Lẹ́yìn náà ni wọ́n yóò yọwó àbápín oṣooṣù, pẹ̀lú ìdáláre pé ìpolówó náà wà fún Rain One, ó wà fún owó ìdarapọ̀ nìkan, bẹ́ẹ̀ ni ó dá lórí aowm òfin àti ìlànà.
Kín ni ìdájọ́ alákòóso?
ARB ṣe àgbéyẹ̀wò èsì Rain àti ìfisùn náà lábẹ́ Abala 4.2.1 ti Ìpín II Òfin Àṣà Ìpolówó ọjà.
Abala náà sọ pé àwọn ìpolówó kò gbọ́dọ̀ ní àwọn gbólóhùn tàbí àwòrán tí, mọ̀ọ́mọ̀ tàbí ṣèèṣì, ṣe afojúfò, pọ́n-ọ́nna, àìṣedéédé, àsọdùn ọ̀rọ̀, tàbí ọ̀nà mìíràn, ṣeéṣe kí ó si oníbàárà lọ́nà.
Bí ó tilẹ̀ jẹ́ pé ìpolówó náà ní ọ̀rọ̀ ìtakò àwọn "Òfin àti Ìlànà wà láti tẹ̀lé", ARB sọ pé ẹ̀tàn ni àwọn ọ̀rọ̀ náà.
Bí ẹ kò bá tíì gbọ́ tẹ́lẹ̀
Ní òye ọjọ́ ọ̀la iṣẹ́ pẹ̀lú àwọn gbajúmọ̀ Olùbánisọ̀rọ̀ wọ̀nyí ní Àpéjọ Ibi Iṣẹ́ Ayé òde òní ní Áfíríkà 2023.
Uche Ukonu, Ọ̀gá Àgbà Pátápátá Smallchopsng yóò fi hàn ọ́ bí o ṣe lè kówójọ fún ilé-iṣẹ́ àdìdelẹ̀ rẹ ní Ọjọ́ Ẹtì ìpàtẹ.
Ẹ lè máa fi owó ráńṣẹ́ kí ẹ sì máa gba owó lórí X, tí s mọ sí Twitter tẹ́lẹ̀ láìpẹ́.
Ohun tí mo ń ka àti èyí tí mo ń wò
Ilé-iṣẹ́ ológun Gabon kéde ìfipágbàjọba lẹ́yìn ìgbà tí Ali Bingo borí ìdìbò onífànfà.
Richard Dawkins kojú Piers Morgan Lori Ẹ̀sìn àti Ìjákọ̀jábo.
Ethiopia sọ pé àwọn ní àwòrán tí ó ń sọ bí Jésù ṣe rí gan-an ní 1000AD.
Ẹ lè máa fi owó ráńṣẹ́ kí ẹ sì máa gba owó lórí X, tí s mọ sí Twitter tẹ́lẹ̀ láìpẹ́.
Àwọn kókó-ọ̀rọ̀
X, tí a mo mọ sí Twitter tẹ́lẹ̀, ti gba àwọn ìwé ẹ̀rí ìfowóráńṣẹ́ ní àwọn Ìpínlẹ̀ US méje.
Ìwé ẹ̀rí náà fi ààyè gba ìkànnì náà láti ṣiṣẹ́ gẹ́gẹ́ bí okòwò olùpèsè iṣẹ́ ajẹmówó (MSB), tí ó ń ṣe agbátẹrù àwọn ìdúnàádúrà láti orílẹ̀-èdè sí orílẹ̀-èdè.
Eléyìí lè jẹ́ lára ètò Elon Musk láti sọ X di ohun èlò ẹ̀rọ gbogbonìṣe.
Ní Ọjọ́ 4 Oṣù kẹwàá, 2022, Elon Musk ṣe àgbéjáde "Ríra Twitter jẹ́ ọ̀nà tí ó yá kánkán láti ṣẹ̀dá X, ohun èlò ẹ̀rọ gbogbonìṣe."
Ó fìdí èyí múlẹ̀ nígbà tí ó yí Twitter sí X lẹ́yìn oṣù mẹ́sàn-án.
Nísinsìnyí ó dàbí ẹni pé fífi ààyè gba àwọn ìdúnàádúrà ìṣúná ni ìgbésẹ̀ àkọ́kọ́ láti ṣe àyípadà X sí ohùn èlò ẹ̀rọ gbogbonìṣe.
Ríra Twitter jẹ́ ọ̀nà tí ó yá kánkán láti ṣẹ̀dá X, ohun èlò ẹ̀rọ gbogbonìṣe – Elon Musk (@elonmusk) 4 Oṣù Kẹwàá, 2022.
Gẹ́gẹ́ bí Nationwide Mortgage Licensing System (NMLS), – ilé iṣẹ́ tí ó ń ṣe ìrànlọ́wọ́ láti ṣàkóso ètò ẹ̀yáwó ní US – X ti ní ìwé ẹ̀rí ìfowóráńṣẹ́ káàkiri àwọn Ìpínlẹ̀ US méje báyìí, pẹ̀lú Rhode Island tí ó gbẹ̀yìn nínú wọn.
Ó gba ìwé ìfowóráńṣẹ́ náà ní Rhode Island ní Ọjọ́ Ajé, 28 Oṣù Kẹjọ, 2023.
Kín ni ìwé ẹ̀rí ìfowóráńṣẹ́ túmọ̀ sí?
Ní Rhode Island, àwọn okòwò tí ó nílò ìwé ẹ̀rí ìfowóráńṣẹ́ ni àwọn tí wọ́n ń "fowó ráńṣẹ́ fún àwọn oníbàárà wọn, tí ó fi mọ́ àwọn ìfowóráńṣẹ́ orí afẹ́fẹ́ (bí Western Union) àti ìfowóráńṣẹ́ orí ẹ̀rọ-ayélujára (bí PayPal)."
Ìwé ẹ̀rí ìfowóráńṣẹ́ túmọ̀ sí pé X jẹ́ okòwò oníṣẹ́ ajẹmówó (MSB) bí Stripe, ilé-iṣẹ́ ìmọ̀-ẹ̀rọ nínú ìṣúná US kan tí ó ń ṣètò ìsanwó káàkiri àgbáyé.
Àwọn ilé-iṣẹ́ pẹ̀lú Ìwé ẹ̀rí yìí máa ń ṣiṣẹ́ gẹ́gẹ́ bí alárinà láàrin àwọn ènìyàn tàbí okòwò tí wọ́n nílò láti fowó ráńṣẹ́ láti orílẹ̀-èdè kan sí òmíràn.
Kín ni X yóò ṣe pẹ̀lú Ìwé ẹ̀rí yìí?
Nígbà tí X kò tíì sọ pé ohun tí yóò máa ṣe pẹ̀lú ìwé ẹ̀rí yìí, ó lè gba àwọn ènìyàn láàyè láti máa fi owó ráńṣẹ́ kí wọ́n sì máa gba owó ní aowm ìpínlẹ̀ méjèèje – Arizona, Georgia, Maryland, Michigan, Missouri, New Hemisphere, àti Rhode Island – níbi tí ó ti gba àwọn ìwé ẹ̀rí ìfowóráńṣẹ́ náà.
Ó tún lè di ìkànnì ìṣòwò kirpito
Ìwé ẹ̀rí owó náà tún fi ààyè gba X láti lo àpamọ́ kírípútò.
Ní Rhodet Island, ìwé ẹ̀rí náà ká "iṣẹ́ àmójútó ìṣàkóso...ìdúnàádúrà pẹ̀lú owó orí ẹ̀rọ" "lórúkọ àwọn yòókù." Lára èyí ni a ti rí àwọn okòwò tí wọ́n ń ṣàkóso ìdúnàádúrà owó orí ẹ̀rọ láàrin awọn oníbàárà.
Wọ́n lè pe àwọn okòwò bẹ́ẹ̀ ní àwọn ìkànnì ìdókòwò ọjà owó kírípútò àti/ tàbí okòwò kírípútò ẹlẹ́gbẹ́jẹgbẹ́.
Sísọ X di ìkànnì ìdókòwò kírípútò tàbí ìsanwó kírípútò lè jẹ iṣẹ́ tí X ń ṣètò.
Musk ti sọ láìṣí àní-àní èrò rẹ̀ nínú àwọn owó àkósódù kírípútò ní onírúurú ìgbà lórí X.
Dogecoin ni kírípútò àwọn ènìyàn - Elon Musk (@elonmusk) 4 Oṣù Kejì, 2021
Ọkùnrin ọlọ́rọ̀ Tesla náà fún ọjà kírípútò lọ́rùn ní 2021, nígbà tí ó ń nípa lórí iye àwọn ọjà náà pẹ̀lú àwọn àtẹ̀jáde Twitter rẹ̀.
SpaceX rẹ̀ yóò gbé Dogecoin lọ sí òkè àtẹ̀jáde", gbé iye owó Dogecoin – ààyò owó àkósódù kirouo rẹ̀ – sókè pẹ̀lú 30%°.
Ilé-iṣẹ́ ọkọ̀ oníná, Tesla, ní owó àkósódù 9, 720 àti àwọn Dogecoin díẹ̀.
Ní báyìí tí X ti ní ìwé ẹ̀rí láti ṣètò ìdókòwò kírípútò àti gẹ́gẹ́ bí okòwò oníṣẹ́ ajẹmówó, àwòmọ́ ètò ìṣúná lè máa bọ̀ sórí ìkànnì náà láìpẹ́, ṣùgbọ́n ṣe yóò fún un ní àbùdá tí ó yàtọ̀ sí àwọn olùfigagbága?
Airtel Uganda ṣetán láti ṣe àkójọ mílíọ̀nù $216 nípa títa bílíọ́nù 8 ìpín ìdókòwò alábọ́dé láti ṣe àtìlẹ́yìn owó fún àwọn ètò ìmúgbòòrò rẹ̀.
Airtel Uganda ṣe àlàyé títa ìpín ìdókòwò ìbẹ̀rẹ̀ ilé-iṣẹ́ lẹ́yìn ọ̀sẹ̀ méjì tí wọ́n kéde àwọn ètò láti ta ìpín ìdókòwò wọn fún gbogbo àwùjọ lórí Uganda Securities Exchange.
Nípa títa bílíọ́nù 8 ìpín ìdókòwò alábọ́dé, tàbí 20% iye ìpín ìdókòwò wọn, lórí Main Investment Market Segment, Airtel Uganda nírètí láti ṣe àkójọ bílíọ́nù USh 800 (mílíọ̀nù $216) láti ṣe àtìlẹ́yìn àwọn ètò ìmúgbòòrò wọn.
Ilé-iṣẹ́ náà sọ fún Uganda Securities Exchange pé iye owó fún ọjà ìpín ìdókòwò ìbẹ̀rẹ̀ ilé-iṣẹ́ náà yóò jẹ́ 100 USh fún ìpín kan.
Yóò tún fún àwọn aláràtúntà ní ìpín ìdókòwò márùn-ún fún gbogbo 100 tí wọ́n bá rà.
Ilé-iṣẹ́ ìbáraẹnisọ̀rọ̀ náà yóò ta ìpín ìdókòwò alábọ́dé gẹ́gẹ́ bí ara ọjà ìpín ìdókòwò ìbẹ̀rẹ̀ ilé-iṣẹ́ yóò sì gba èrè orí àdéhùn ìpín ìdókòwò náà lẹ́yìn tí wọ́n bá yọ àwọn owónàá.
Manoj Murali, Olùdarí Àgbà Airtel Uganda, sọ pé ọjà ìpín ìdókòwò ìbẹ̀rẹ̀ ilé-iṣẹ́ náà fún àwọn olùdókòwò Uganda ní àǹfààní, tí ó fi mọ́ àwọn oníbàárà, láti ní ìpín nínú ilé-iṣẹ́ náà kí wọ́n sì kópa nínú ìdàgbàsókè rẹ̀ ọjọ́ iwájú.
Olórí adúnàádúrà tí ó ṣe àtìlẹ́yìn ọjà ìpín ìdókòwò ìbẹ̀rẹ̀ ilé-iṣẹ́ náà ni Crested Capital, tí olórí olùbádámọ̀ràn ìdúnàádúrà rẹ̀ sì jẹ́ Absa Bank Uganda Ltd.
Airtel gba àfikún ọdún kan lẹ́yìn tí kò lè ṣe àtòjọ àwọn ìpín ìdókòwò rẹ̀ ní Oṣù Kejìlá ọdún tó kọjá.
Nítorí náà, àjọ Uganda Communications Commission (UCC) ṣe àgbékalẹ̀ gbèdéke 16 Oṣù Kejìlá, 2023, láti mú àlàkalẹ̀ náà sẹ.
Ọjà ìpín ìdókòwò ìbẹ̀rẹ̀ ilé-iṣẹ́ náà yóò tẹ̀lé àwọn ìlànà à á tẹ̀lé tí ilé-iṣẹ́ náà là kalẹ̀ nígbà náà.
Murali kéde pé ọjà bílíọ́nù 8 ìpín ìdókòwò yóò bẹ̀rẹ̀ ní 30 Oṣù Kẹjọ, 2023, bẹ́ẹ̀ ni yóò sì parí ní 13, 2023.
Gẹ́gẹ́ bí ìwé ìpolongo kan ṣe sọ, àwọn àbájáde Ọjà ìpín ìdókòwò ìbẹ̀rẹ̀ ilé-iṣẹ́ náà yóò di àfihàn ní 30 Oṣù Kẹwàá, bẹ́ẹ̀ ni ilé-iṣẹ́ náà yóò bẹ̀rẹ̀ sí ní máa ṣòwò lórí Uganda Stock Exchange ní ọjọ́ tí ó tẹ̀lé, 31 Oṣù Kẹwàá, 2023.
Ilé-iṣẹ́ ìbáraẹnisọ̀rọ̀ náà, tí ó ní àwọn alábàápín mílíọ̀nù 14.3 tàn káàkiri àwọn ẹkùn 146 ní Uganda, yóò di ilé-iṣẹ́ ìbáraẹnisọ̀rọ̀ kejì tí ó lórúkọ lórí ọjà ìdúnàádúrà ìṣúra ní kété tí tí wọ́n bá ti parí ìforúkọsílẹ̀ rẹ̀, lẹ́yìn MTN Uganda, tí ó jẹ́ South African MTN Group ni púpọ̀ rẹ̀ tí wọ́n sì forúkọ rẹ̀ sílẹ̀ ní Oṣù Kejìlá 2021..
Uganda láti ṣe ìrànlọ́wọ́ fún ó lé ní àwọn 12, 000
Plural, Ìkànnì atọpa ìlànà tí Ọgbọ́n Àtọọ́dá ṣe àtìlẹ́yìn fún, ti kéde dídé rẹ̀ sí Nigeria àti South Africa láti pèsè àǹfààní sí ìwífun-àlàyé ìlànà àwùjọ.
Ìwífun-àlàyé ìlànà àwùjọ ti Plural yóò fún àwọn aṣàmúlò ní àǹfààní láti tọpa kí wọ́n sì nípa lórí àwọn àyípadà ìlànà tí wọ́n ṣe pàtàkì fún ìyákánkán ìdàgbàsókè ọrọ̀ ajé àti fún ṣíṣe àwọn ìpinnu okòwò tí ó dára.
Plural bẹ̀rẹ̀ sí ní ṣe àjọṣepọ̀ pẹ̀lú ilé-iṣẹ́ àṣàṣepọ̀ Afrilabs ní Oṣù Kẹfà 2023 fún ètò ọlọ́jọ́ díẹ̀ rẹ̀ láti mú ìdàgbàsókè bá ìkànnì náà kí ó sì mú ìgbéga bá àyípadà ìṣèlú agbègbè náà.
Ó tún fẹ́ ṣe ìrànlọ́wọ́ pẹ̀lú mímú ìrọ̀rùn bá ìlànà, àyípadà ìmọ̀ ẹ̀rọ tí ó ń lọ lọ́wọ́, ìfọnrere àkóyawọ́, àti ìdàgbàsókè okòwò orílẹ̀-èdè sí orílẹ̀-èdè.
Ohun tí mo ní fún yín lónìí nìyí:
SeekMake gba ó ju $535K láti ọwọ́ Lafayette
Ìpín Hustler Fund ti Twiga Foods
Ugandan láti ṣe ìrànlọ́wọ́ fún ó lé ní àwọn àgbẹ̀ tí ó ju 12,000.
SeekMake gba ó ju $535K láti ọwọ́ Lafayette
Ilé-iṣẹ́ àdìdelẹ̀ ìmọ̀ ẹ̀rọ ìkọ́lé ti Tunisia, SeekMake, ti gba $539K láti ọwọ́ Lafayette Group láti ṣe àtìlẹ́yìn fún àwọn ètò ìmúgbòòrò rẹ̀ káàkiri àgbáyé.
Èyí ni ìdókòwò Lafayette Group àkọ́kọ́ nínú ilé-iṣẹ́ àdìdelẹ̀ Tunisia tàbí ilẹ̀ òkèèrè.
Adel Ayari àti Zino Adidi dá SeekMake sílẹ̀ ní 2018, ó jẹ́ ìkànnì ẹ̀rọ-ayélujára tí ó ń pèsè àwọn oníbàárà pẹ̀lú àwọn ilé-iṣẹ́ ìkọ́lé àti ilé-iṣẹ́ tí ó ń ṣe nǹkan káàkiri àwọn orílẹ̀-èdè 40.
Ó fi ààyè gba ìyákánkán ìṣẹ̀dá ọ̀nà-àbáyọ àti títa àwọn ọjà tí ó ti délẹ̀.
Ilé-iṣẹ́ àdìdelẹ̀ náà sọ pé ó pèsè àwọn onírúurú ohun èlò ọlọ́jọ́ pípẹ́, tí ó lágbára, tí owó rẹ̀ kò sì jara lọ.
Yàtọ̀ fún títàn wọ inú àwọn ọjà tuntun, ó tún ti ní ìrírí ìdàgbàsókè inú.
Ikọ̀ rẹ̀ dàgbà láti ènìyàn mẹ́rin lọ sí ọgbọ̀n ní oṣù mẹ́jọ.
SeekMake tí ṣe àwọn àṣeyọrí onírúurú, tí ó fi mọ́ ìfilọ́lẹ̀ àwọn ìbánidòwòpọ̀ pẹ̀lú àwọn olùṣẹ̀dá 72, títàn wọ inú orílẹ̀-èdè 40, àti ṣíṣe àkójọ àwọn aṣàmúlò àti olùṣẹ̀dá tí ó lé ní 10, 000.
SeekMake ti ṣe ìfilọ́lẹ̀ ẹ̀ka ní Estonia gẹ́gẹ́ bí ara ọgbọ́n ìmúgbòòrò rẹ̀.
Ó ní onírúurú àwọn oníbàárà ní Tunisia, United States, àti Australia.
Ilé-iṣẹ́ náà ń ṣètò láti lo àwọn owó wọ̀nyí láti tàn wọ àwọn ọjà tuntun, ní pàápàá France àti Germany, nítorí pé ó sọ pé wọ́n ní àwọn àǹfààní tí ó ṣe iyebíye fún àjọṣepọ̀ pẹ̀lú àwọn oníbàárà àti olùbádòwòpọ̀ pàtàkì.
Ìpín Hustler Fund ti Twiga Foods
Ní Oṣù Kọkànlá 2022, ìjọba Kenya kéde pé Twiga Food, ilé-iṣẹ́ àdìdelẹ̀ okòwò orí ẹ̀rọ-ayélujára okòwò sí okòwò, yóò gba owó ìrànwọ́ fún ẹ̀yáwó ọjọ́ iwájú fún àwọn aláràtúntà àti oníbàárà.
Owó náà jẹ́ ara Hustler Fund bílíọ́nù KSh 50, èyí tí ìjọba ṣe ìfilọ́lẹ̀ ní Oṣù Kejìlá 2022.
Hustler Fund pèsè swomt ẹ̀yáwó fún àwọn okòwò pínnísín, kékeré, àti alábọ́dé (MSMEs) tí wọ́n ní ìṣòro láti yá owó ní àwọn ilé ìfowópamọ́ ní Kenya.
Àmọ́ sá, Twiga ti sọ pé kò sí aláràtúntà kankan tí ó tíì gba Hustler Fund mílíọ̀nù KSh 300 owó ìrànwọ́.
Kín ló dé?
Ọ̀gá Àgbà Pátápátá Twiga àti ọ̀kan nínú àwọn Olùdásílẹ̀, Peter Njonjo, sọ pé èyí wáyé nítorí ìdádúró nínú ṣíṣẹ̀dá ìhun fún pínpín àwọn owó náà.
Nígbà tí Twiga kò sí lára àwọn tí yóò gba owó náà, ilé-iṣẹ́ náà ṣètò láti rán àwọn oníbàárà wọn lọ́wọ́ láti ní àǹfààní sí àwọn ẹ̀yáwó náà fún àwọn okòwò wọn nípasẹ̀ ìkànnì wa.
Njonjo sọ pé láti ìgbà tí wọ́n ti ṣe ìfilọ́lẹ̀ ìkànnì Sokoloan, ilé-iṣẹ́ àdìdelẹ̀ náà ti darapọ̀ pẹ̀lú àwọn ibùdó ìṣúná owó mìíràn láti yá ó lé ní àwọn oníbàárà 33, 000 ní bílíọ́nù KSh 3.2.
Ìròyìn yìí wá lẹ́yìn ọjọ́ díẹ̀ tí mo sọ fún yín pé Hustler Fund ní àwọn ìwọ̀n ẹ̀yáwó àìyípadà ńlá ju àwọn ilé ìfowópamọ́ ìṣòwò, SACCOS, àti àwọn ibùdó ìṣúná owó mìíràn.
Àfikún: Ọ̀sẹ̀ méjì sẹ́yìn, Twiga Foods ṣe àdínkù iye àwọn òṣìṣẹ́ rẹ̀ pẹ̀lú ó tó 283 àwọn òṣìṣẹ́ – ìdá mẹ́ta – àwọn òṣìṣẹ́ 850 rẹ̀ ojoojúmọ́ nítorí àwọn ìdojúkọ ọjà.
Uganda yóò ṣe ìrànlọ́wọ́ fún ó lé ní àwọn àgbẹ̀ 12, 000
East African Grain Council (EAGC) ti bẹ̀rẹ̀ iṣẹ́ àkànṣe àmúlò ojú ọjọ́ kan ní Uganda láti ṣe ìrànlọ́wọ́ fún àwọn àgbẹ̀ alábọ́dé kí wọ́n mú ìdàgbàsókè bá kánrinkése ètò ìpèsè oúnjẹ nípasẹ̀ ìmọ̀ ẹ̀rọ ìrì àtọọ́dá àti àwọn iṣẹ́ ìṣàmúlò ojú ọjọ́.
Gerald Masila, Olùdarí Àgbà fún EAGC, sọ pé àwọn àfikún olùjàǹfààní ni a óò ti rí àwọn olùbádòwòpọ̀ iṣẹ́ àkànṣe okòwò tí wọ́n pèsè àwọn irinṣẹ́ ìrì àtọọ́dá, àwọn ọ̀dọ́ tí wọn yóò ní ìmọ̀-ọ́nṣe láti lo àti ṣe àkóso àwọn ẹ̀rọ ìrì àtọọ́dá, àti àwọn oníṣòwò, tí ó fi mọ́ àwọn tí wọ́n ń kó ọjà wọlé, tí wọ́n ní àǹfààní láti pèsè fún ọjà títà.
EACG (Uganda), Grundfos (Denmark), Akvo International (Uganda), àti Access to Innovation (Denmark) yóò ṣe iṣẹ́ àkànṣe ọlọ́dún mẹ́ta máa pẹ̀lú ìrànlọ́wọ́ Danish Ministry of Foreign Affairs (MFA) gẹ́gẹ́ bí ara DANIDA Green Business Partnership Programme (DGBP).
Kín ni ìdí tí ó fi ṣe pàtàkì?
A kò mọ gbèdéke àwọn ipa àyípadà ojú ọjọ́; wọ́n wà láti ìlànà ojú ọjọ́ tí ó ń yí padà èyí tí ó ń kó ewu bá ìpèsè oúnjẹ dórí ìpele òkun èyí tí ó lè fa kí àgbàrá ńlá wáyé.
Àyípadà ọjọ́ iwájú fún àwọn ipa yìí yóò wọ́n yóò sì ṣòro láìsí ìgbésẹ̀ ayákánkán lónìí.
Ọ̀gbẹlẹ̀, ìgbì ooru, àgbàrá, àlékún àwọn arunko àti àwọn àrùn ohun ọ̀gbìn, àti àdínkù àwọn ire ọkọ àti iye ìṣaralóore lè wáyé láti ara àwọn ipa àyípadà ojú ọjọ́ lórí iṣẹ́ àgbẹ̀.
Àwọn ipa àyípadà ojú ọjọ́ mú kí ó ṣòro sí i fún iṣẹ́ àgbẹ̀ láti pèsè fún àwọn àìní ọmọnìyàn.
Nítorí náà, báwo ni iṣẹ́ àkànṣe náà yóò ṣe ṣiṣẹ́?
Iṣẹ́ àkànṣe náà yóò ṣe ìwádìí pípèsè omi láti àwọn odò, adágún, tàbí odò kékeré láti ṣe àfikún nígbà tí òjò kò bá ṣe déédéé tàbí kò tó, ní pàtàkì jùlọ láti pèsè àwọn ohun ọ̀gbìn tí wọ́n níye lórí bí ọkà tàbí ọ̀gbìn ewébẹ̀.
Masila sọ pé iṣẹ́ àkànṣe náà, èyí tí yóò ṣe ìfilọ́lẹ̀ okùn àràtúntà ìmọ̀ ẹ̀rọ ìrì àtọọ́dá ajáfáfá tí ó níye lórí púpọ̀, ti gba àwọn ìdókòwò tí àpapọ̀ rẹ̀ lé ní bílíọ́nù USh 5.5.
Ètò yìí yóò ní ṣíṣe àgbékalẹ̀ ètò ìdanilẹ́kọ̀ọ́ fún aṣàmúlò ìmọ̀ ẹ̀rọ ìrì àtọọ́dá láti pèsè àwọn iṣẹ́ àti ìṣẹ́ àmójútó.
Ohun tí mo ń kà àti èyí tí mo ń wò
Wọ́n fẹ̀sùn Ìbálòpọ̀ ọkùnrin sí ọkùnrin kan ọkùnrin Uganda kan lábẹ́ òfin tuntun
Pàtàkì yíyan Àtinúdá gẹ́gẹ́ bí iṣẹ́.
Ṣé àwọn onímọ̀ Sáyẹ́ńsì àti Adarí Ẹ̀sìn lè ríra Lójú Kojú?
Ilé-iṣẹ́ àdìdelẹ̀ ìmọ̀ ẹ̀rọ nínú ìkọ́lé ti Tunisia, SeekMake, gba $539K lọ́wọ́ Lafayette Group láti ṣe àtìlẹ́yìn fún ìmúgbòòrò káàkiri àgbáyé.
SeekMake, ilé-iṣẹ́ àdìdelẹ̀ ìmọ̀ ẹ̀rọ nínú ìkọ́lé, tí ṣe àkójọ $539, 000 láti ọwọ́ Lafayette Group láti ṣe àtìlẹ́yìn fún àwọn ètò ìmúgbòòrò rẹ̀ káàkiri àgbáyé.
Ìdókòwò yìí ṣe pàtàkì kì í ṣe nítorí iye owó rẹ̀ nìkan, ṣùgbọ́n nítorí pé ó jẹ́ ìdókòwò àkọ́kọ́ Lafayette Group fún ilé-iṣẹ́ àdìdelẹ̀ Tunisia tàbí ti ilẹ̀ òkèèrè.
Adel Ayari àti Zino Adidi ṣe ìfilọ́lẹ̀ SeekMake ní 2018, ó jẹ́ ìkànnì ẹ̀rọ-ayélujára tí ó ń mú àwọn oníbàárà mọ àwọn ilé-iṣẹ́ ìkọ́lé àti olùpèsè káàkiri àwọn orílẹ̀-èdè 40.
Ó fi ààyè gba ìyákánkán ìṣẹ̀dá ọ̀nà-àbáyọ àti títa àwọn ọjà tí ó ti délẹ̀.
Ilé-iṣẹ́ àdìdelẹ̀ náà sọ pé ó pèsè àwọn onírúurú ohun èlò ọlọ́jọ́ pípẹ́, tí ó lágbára, tí owó rẹ̀ kò sì jara lọ.
Yàtọ̀ fún títàn wọ inú àwọn ọjà tuntun, ó tún ti ní ìrírí ìdàgbàsókè inú.
Ikọ̀ rẹ̀ dàgbà láti ènìyàn mẹ́rin lọ sí ọgbọ̀n ní oṣù mẹ́jọ.
Ilé-iṣẹ́ àdìdelẹ̀ náà jẹ́ alárinà láàárín àwọn ilé-iṣẹ́ àti àwọn oníbàárà, ó ń ṣe àdínkù àwọn ìgbésẹ̀ ìpèsè, mímú àdínkù bá iye, àti mímú ìyákánkán bá apá kan ìpèsè pẹ̀lú àwọn ọjọ́.
Ó ń pèsè àwọn ọ̀nà àṣàyàn ìṣẹ̀dá, tí ó fi mọ́ ìmọ̀ ẹ̀rọ Ìṣàkóso Ìṣirò Ẹ̀rọ ayára-bí-àsá(CNC), ìṣẹ̀dá irin alábala, ìtẹ̀wéjáde, ifinágéhun, àti ṣíṣe onà.
SeekMake ti ṣe àwọn onírúurú àṣeyọrí, tí ó fi mọ́ ṣiṣẹ́ ìdásílẹ̀ ìbánidòwòpọ̀ pẹ̀lú àwọn ilé-iṣẹ́ 72, ó tàn wọ àwọn orílẹ̀-èdè 40, àti ṣíṣe àkójọpọ̀ àwọn aṣàmúlò àti ilé-iṣẹ́ tí ó tó 10, 000.
SeekMake ti ní onírúurú àwọn oníbàárà ní Tunisia, United States, àti Australia.
Ilé-iṣẹ́ náà ń ṣètò láti ṣe àmúlò owó ìrànwọ́ tuntun náà láti tàn wọ àwọn ọjà tuntun, pàápàá jùlọ ní France àti Germany, nítorí pé wọ́n pèsè àwọn àǹfààní fún Ìbádòwòpọ̀ pẹ̀lú àwọn oníbàárà àti olùbádòwòpọ̀ pàtàkì.
Yàtọ̀ sí èyí, ó ti ní ẹ̀ka ní Estonia gẹ́gẹ́ bí ara ọgbọ́n ìmúgbòòrò rẹ̀.
Bí Patricia ṣe ṣètò láti sanwó àwọn oníbàárà padà
Àwọn kókó ọ̀rọ̀ pàtàkì:
Lẹ́yìn tí akùdé bá ìfilọ́lẹ̀ owó àkósódù rẹ̀, Patricia ṣe àtẹ̀jáde ìròyìn kan tí ó ń ṣe èròǹgbà ìfilọ́lẹ̀ owó àkósódù Patricia (PTK).
Ó ṣàlàyé pé owó àkósódù náà jẹ́ irinṣẹ́ gbèsè tí wọn yóò fún àwọn oníbàárà tí wọ́n pàdánù owó àkósódù BTC àti naira lásìkò ìjákulẹ̀ náà.
Nígbà tí wọ́n ti dáhùn ọ̀pọ̀lọpọ̀ ìbéèrè nípa owó àkósódù náà, ọjà náà kò tíì ṣàlàyé ìdí tí ó fi nílò láti jèrè kí àwọn oníbàárà tó gba owó wọn tàbí nígbà wo, pàtó, ní àwọn oníbàárà yóò gba owó wọn.
Lẹ́yìn tí wọ́n kéde pé àwọn ti di afaragbá nínú akùdé kan, ilé-iṣẹ́ kírípútò Nigeria, Patricia, tìkùn mọ́ ìgbowójáde àti ìsanwówọlé lórí ìkànnì wọn ní Oṣù Kẹrin 2023.
Ní 18 Oṣù Kẹjọ, 2023, wọ́n kéde ìfilọ́lẹ̀ owó àkósódù Patricia (PTK), èyí tí gbogbo àwọn owó ojú ìwé tí ó wà nílẹ̀ yóò ti gba ìpààrọ̀ ní náírà àti owó àkósódù BTC.
Ó ṣe àfikún pé àwọn ìfilọ́lẹ̀ owó àkósódù tuntun ni ẹyọó aláìyíwọ̀npadà tí ó jẹ́ déédéé pẹ̀lú ìwọ̀n dọ́là US – 1PTK = $1.
Àmọ́ sá, àwọn oníbàárà tí wọn kò tíì ní àǹfààní sí owó wọn fún àwọn oṣù díẹ̀ kò dunnú sí àwọn ìkéde náà.
Àwọn ìbéèrè bí báwo ni wọ́n ṣe ṣe ìpamọ́ owó àkósódù náà àti kín ni ìdí tí Patricia fi yí owó àkósódù náà padà láìgba àṣẹ lọ́wọ́ àwọn oníbàárà.
Láti dáhùn àwọn ìbéèrè wọ̀nyí, ilé-iṣẹ́ náà ṣe àtẹ̀jáde ìròyìn àkọsílẹ̀ fún owó àkósódù PTK tí ó ń ṣàlàyé bí yóò ṣe ṣe ìrànlọ́wọ́ fún un láti padà bọ̀ sípò mímú akùdé àti bí àwọn oníbàárà tí wọ́n ti pàdánù BTC àti náírà nínú akùdé náà yóò ṣe lò ó gba àwọn owó wọn.
Àwọn ìbéèrè tí ìwé ìròyìn owó àkósódù Patricia dáhùn
Ìwé ìròyìn tí Patricia gbé jáde dáhùn díẹ̀ nínú àwọn ìbéèrè tí àwọn oníbàárà ní lórí ìfilọ́lẹ̀ owó àkósódù náà.
Èyí ni díẹ̀ lára àwọn ìbéèrè tí wọ́n dáhùn.
Báwo ni owó àkósódù Patricia (PTK)yóò ṣe ṣiṣẹ́?
Owó àkósódù Patricia yóò ṣiṣẹ́ bí ìwé Mọjẹwó (IOU), ọ̀nà kan fún Patricia láti jẹ́rìí iye tí wọ́n jẹ yín.
Gẹ́gẹ́ bí ìwé àlàyé náà, "Ó dúró fún àdéhùn láti ọwọ́ Patricia Technologies láti san 1 USDT fún ọ̀kọ̀ọ̀kan àwọn owó àkósódù náà lọ́jọ́ iwájú fún àwọn tí ó ní ìwé náà lọ́wọ́."
Yóò ṣiṣẹ́ gẹ́gẹ́ bí "irinṣẹ́ gbèsè" tàbí owó àkósódù gbèsè ní ìpààrọ̀ fún ọrọ̀ tí wọ́n pàdánù lásìkò akùdé náà.
Kín ni àwọn oníbàárà yóò ṣe pẹ̀lú owó àkósódù?
Àwọn oníbàárà tí BTC àti náírà wọn tí ó kù ti di yíyí padà sí PTK lè ṣe àyípadà rẹ̀ fún USDT, èyí tí wọ́n lè yí padà sí àwọn owó àkósódù bí BTC tàbí owó kìsì bí náírà.
Àmọ́ sá, gbignit àwọn ìwọ̀n àyípadà yóò dá lórí iye ọrọ̀ náà ní dọ́là US láti 29 Oṣù Kẹrin, 2023.
Nígbà wo ni àwọn oníbàárà yóò gba owó àkósódù PTK?
Owó àkósódù PTK yóò wà fún àwọn oníbàárà tí wọ́n pàdánù BTC àti náírà sínú akùdé náà nígbà tí wọ́n ṣe ìfilọ́lẹ̀ ohun èlò ẹ̀rọ Patricia – Patricia Plus App.
Ta ni ó ti ṣe ìfilọ́lẹ̀ owó àkósódù gbèsè bí PtKt tẹ́lẹ̀?
Bitfinex ṣe ìfilọ́lẹ̀ BFX ní 2016 nigbat tí wọ́n pàdánù owó àkósódù 119, 756 (mílíọ̀nù $72 nígbà kan) simut akùdé kan.
Bí Patricia, Bitfinex fún àwọn oníbàárà tí wọ́n pàdánù owó sínú akùdé náà ní owó àkósódù gbèsè tí wọ́n pè ní BFX wọ́n sì rà á padà lọ́wọ́ lọ́wọ́ wọn lẹ́yìn ọjọ́ pípẹ́.
Àwọn ìbéèrè tí Patricia kò dáhùn
Ìbéèrè gbòógì kan tí ó wà nínú ọkàn àwọn oníbàárà ni nígbà wo ni wọ́n yóò lè ní àǹfààní sí àwọn owó wọn.
Nígbà tí ìwé àlàyé PTK kò pèsè ìdáhùn gbòógì kankan fún ìbéèrè yìí, àwọn àlàyé díẹ̀ nínú àti níta ìwé náà lè pèsè àwọn atọ́ka.
Nígbà wo ni àwọn oníbàárà yóò lè ṣe ìsọdowó owó àkósódù PTK wọn fún USDT?
Patricia kò tíì pèsè àsìkò gbòógì tí àwọn oníbàárà yóò lè lọ set àyípadà owó àkósódù wọn sí USDT.
Báwo ni yóò ṣe gba àwọn oníbàárà tó láti gba owó wọn padà?
Nígbà tí Bitfinex pèsè owó àkósódù gbèsè BFX, ó gbà á ní oṣù mẹ́jọ láti ra mílíọ̀nù $72 owó àkósódù padà latit owó àwọn oníbàárà.
Nítorí pé Patricia pàdánù mílíọ̀nù $2 sínú akùdé náà, ètò ìdáwópadà àwọn oníbàárà lè má gùn.
Báwo ni Patricia yóò ṣe pèsè owó fún owó àkósódù náà?
Gẹ́gẹ́ bí ìbáraẹnisọ̀rọ̀ abẹ́nú, Patricia ń ṣe àkójọ owó bẹ́ẹ̀ ni ó ti ṣe àṣeyọrí púpọ̀ lórí rẹ̀.
Ilé-iṣẹ́ náà ní ìdánilójú pé àwọn oníbàárà yóò lè ṣe ìsọdowó gbogbo àwọn owó àkósódù PTK wọn fún USDT.
Báwo ni Patricia yóò ṣe ṣe àgbékalẹ̀ owó fún àwọn oníbàárà?
Patricia yóò ṣètò àìfọwọ́yí sísan owó náà pẹ̀lú àdéhùn ajáfáfá.
Àdéhùn náà yóò yọ̀ǹda owó lórí bí ilé-iṣẹ́ náà bá ṣe jèrè.
Gẹ́gẹ́ bí ìwé àlàyé náà, "yóò ṣètò aláìfọwọ́yí ìyọ̀ǹda owó Àkósódù Patricia ní ìbámu pẹ̀lú èrè ilé-iṣẹ́."
Èyí túmọ̀ sí pé ilé-iṣẹ́ náà ní láti pa owó léraléra láti yọ̀ǹda owó fún àwọn oníbàárà wọn.
Ó jẹ́ ohun ìdùnnú pé, orísun kan tí ó sún mọ́ ilé-iṣẹ́ náà sọ pé ẹ̀ka ilé-iṣẹ́ náà mìíràn, bí àwọn okòwò ìdókòwò ẹlẹ́gbẹ́jẹgbẹ́ rẹ̀ (OTC), ń rí owó lásìkò ìgbésẹ̀lé ìgbowójáde lórí àwọn okòwò àràtúntà rẹ̀.
Bí ó tilẹ̀ jẹ́ pé Patricia ti yànnàná awn ìdí wọ̀nyí tí ó fi ṣe ìfilọ́lẹ̀ PTK, ó tún ní ọ̀pọ̀lọpọ̀ iṣẹ́ láti ṣe láti gba ìfọkàntán àwọn oníbàárà aláràtúntà.
Nigeria lati ṣẹ̀dá Ète Ọgbọ́n Àtọọ́dá Orílẹ̀-èdè.
Google Flights ń ṣe àgbékalẹ̀ àbùdá tuntun tí yóò ṣe ìrànlọ́wọ́ fún àwọn aṣàmúlò láti pinnu bóyá ó pé láti forúkọ wọn sílẹ̀ fún ìrìn-àjò ọkọ̀ òfurufú lẹ́sẹ̀kẹsẹ̀ tàbí kí wọ́n dúró de ẹ̀dínwó.
Ní àfikún sí títọ́ka bóyá iye owó lọ sílẹ̀, wà láàrin, tàbí ó wà lókè, Google Flights yóò máa máa sọ ìgbà tí ó rọjú jùlọ láti forúkọ sílẹ̀ fún ìrìn-àjò ọkọ̀ òfurufú nísinsìnyí.
Àwọn irinṣẹ́ lọ́wọ́lọ́wọ́ ṣe àfiwé àwọn ìtàn iyeó fún ìlànà kan náà ó sì pèsè àwòrán "Ìtàn iyeó" ní àfikún sí àwọn ojúṣe rẹ̀ mìíràn.
Ṣùgbọ́n o lè lọ síwájú sí i kí ó sì mọ̀ "ìgbà tí àwọn iyeó bá lọ sílẹ̀ dáadáa láti forúkọsílẹ̀ fún àwọn déètì àti ibi tí o yàn."
Ohun tí mo ní fún yín lónìí nìyí:
Bí Patricia ṣe ṣètò láti sanwó àwọn oníbàárà padà
Nigeria yóò ṣẹ̀dá Ìlànà Ọgbọ́n Àtọọ́dá Orílẹ̀-èdè
Bí Patricia ṣe ṣètò láti sanwó àwọn oníbàárà padà
Ní Oṣù Kẹrin 2023, ilé-iṣẹ́ owó àkósódù Nigeria Patricia tìkùn ìgbowójáde àti ìsanwówọlé lórí ìkànnì wọn lẹ́yìn tí wọ́n kéde pé akùdé kan ṣẹlẹ̀ sí àwọn.
Ní 18 Oṣù Kẹjọ, 2023, wọ́n kéde ìfilọ́lẹ̀ owó àkósódù Patricia (PTK), èyí tí gbogbo àwọn owó náírà àti owó àkósódù BTC tí ó wà nílẹ̀ yóò di yíyí padà sí.
Àmọ́ sá, àwọn oníbàárà, tí wọn kò tíì ní àǹfààní sí owó wọn létí oṣù díẹ̀, kò dunnú sí ìkéde náà.
Wọ́n béèrè àwọn ìbéèrè, tí ó fi mọ́ báwo ni wọ́n ṣe ṣe ìpamọ́ owó àkósódù náà àti kín ni ìdí tí Patricia fi pa wọ́n dà láì gba àṣẹ lọ́wọ́ oníbàárà.
Nínú ìròyìn tí ó ṣẹ̀ṣẹ̀ jáde, Bolu pèsè díẹ̀ nínú àwọn ìdáhùn wọ̀nyí.
Fún àpẹẹrẹ, bí o bá ń ro bí PTK yóò ṣe ṣiṣẹ́, Patricia ṣàlàyé pé yóò ṣiṣẹ́ bí ìwé Mọjẹwó (IOU), èyí tí yóò fi ààyè gba ilé-iṣẹ́ náà láti jẹ́rìí iye tí ó jẹ ọ́.
Yóò ṣiṣẹ́ gẹ́gẹ́ bí "irinṣẹ́ gbèsè" tàbí owó àkósódù gbèsè ní ìpààrọ̀ fún sísan owó padà fún àwọn oníbàárà.
Fún àlàyé sí i, ka ọ̀rọ̀ Bolu níhìn-ín: Bí Patricia ṣe ṣètò láti sanwó àwọn oníbàárà padà
Nigeria yóò ṣẹ̀dá Ìlànà Ọgbọ́n Àtọọ́dá Orílẹ̀-èdè.
Nigeria ń wá àwọn onímọ̀ Sáyẹ́ńsì tí wọ́n dára jùlọ lágbàáyé pẹ̀lú orírun Nigeria lati ṣe ìrànlọ́wọ́ ṣẹ̀dá Ìlànà Ọgbọ́n Àtọọ́dá Orílẹ̀.
Ìgbésẹ̀ yìí yóò nípa lórí bí ìjọba yóò ṣe ṣe àgbékalẹ̀ ọ̀nà àbáyọ ẹ̀dá ìmọ̀ ọ̀tun.
Bosun Tijani, Mínísítà fún ìbáraẹnisọ̀rọ̀, ìṣẹ̀dá ohun ọ̀tun, àti Ọrọ̀ ajé Ìmọ̀ ẹ̀rọ, sọ pé National Information Technology Development (NITDA) ti bẹ̀rẹ̀ sí ní ṣẹ̀dá Ìlànà Ọgbọ́n Àtọọ́dá.
Ní báyìí, ìjọba ń ṣe ìmúgbòòrò ìlànà ìjùmọ̀ṣẹ̀dá rẹ̀ nípa ṣíṣẹ̀dá àtòjọ láti ṣe àmúwọlé àti àṣepọ̀ pẹ̀lú àwọn aṣèwádìí Ọgbọ́n Àtọọ́dá tí wọ́n ní orírun Nigeria káàkiri àgbáyé.
Kín ni ìdí tí ó fi ṣe pàtàkì?
Ìjọba sọ̀rọ̀ pé Ìmọ̀ Àtọọ́dá ti dàgbà di ìmọ̀ ẹ̀rọ ọlọ́pọ̀ ìṣe tí ó ń ṣe àyípadà ìpèsè ẹ̀dá àti iṣẹ́ ó sì ní àfojúsùn láti nípa lórí ìlọsíwájú àti ìdàgbàsókè ètò ọrọ̀ ajé dáadáa.
Ìwádìí kan fi hàn pé ní 2030, Ọgbọ́n Àtọọ́dá lè mú tó tírílíọ́nù $15.7 wọnú ọrọ̀ ajé àgbáyé.
Tírílíọ́nù $3 yóò wáyé latit inú ìdàgbàsókè ìpèsè àti tírílíọ́nù $1.9 láti ara àwọn ọjà àti ìṣẹ́.
Àfikún Ìròyìn: Ní ọ̀sẹ̀ méjì sẹ́yìn, Kashifu Inuwa, Olùdarí Àgbà fún NITDA, kéde àwọn ètò láti ṣẹ̀dá àwọn àwùjọ aṣẹ̀dá Ọgbọ́n Àtọọ́dá káàkiri Nigeria tí yóò ṣètò ọjọ́ ọ̀la ìmọ̀ ẹ̀rọ ní orílẹ̀-èdè yìí.
Ó sọ pé àwọn yóò bẹ̀rẹ̀ ní ìpínlẹ̀ mẹ́ta ní 2023 lẹ́yìn náà aowm yóò ṣètò láti tàn wọ àwọn ìpínlẹ̀ yòókù, bí ó bá yá, àwọn àgbègbè ìjọba ìbílẹ̀.
Ohun tí mo ń kà àti èyí tí mo ń wò
WhatsApp kò ní pẹ́ fi ààyè gba yín láti máa pín àwọn ojúlówó àwòrán àti àwòránhùn.
Google lè ṣe àtúnṣẹ̀dá ẹ̀rọ afòfurufú ṣebùdó-iṣẹ́ SOS ti Apple lórí Android.
Ìgbésí ayé Àlè Ọkùnrin ní Ìjọba Róòmù
Jordan Peterson - Èrò ọkàn Ọmọ-ọkùnrin.
Visa ṣe ìbádòwòpọ̀ pẹ̀lú àwọn ilé ìfowópamọ́ àti ilé-iṣẹ́ ìmọ̀ ẹ̀rọ nínú ìṣúná ní Kenya láti ṣe ìfilọ́lẹ̀ ìsanwó aláìfọwọ́yí.
Lẹ́yìn ìdìbò gbogbogbò orílẹ̀-èdè lọ́jọ́ Ẹtì, ìjọba Gabon sọ pé àwọn yóò kéde kóníléógbélé alaalẹ́ wọn yóò sì ti àǹfààní sí ẹ̀rọ-ayélujára.
Mínísítà ìbáraẹnisọ̀rọ̀, Rodrigue Mboumba Bissawou, kéde pé kóníléógbélé alẹ́mọ́jú yóò bẹ̀rẹ̀ ní Ọjọ́ Àìkú láti "gbógun ti ìtànkálẹ̀ ìpè fún ìwà ipá... àti ìròyìn èké."
Ní àárọ̀ Ọjọ́ Àbámẹ́ta, àwọn olùdìbò lọ sí ibi ìdìbò fún ìdìbò ààrẹ, ilé aṣòfin, àti abẹ́lé nínú èyí tí Ààrẹ Ali Bingo Ondima, ọmọ ìran ìdílé kan tí wọ́n ti ṣèjọba ní orílẹ̀-èdè Ààrin Gbùngbùn Afíríkà fún ó lé ní 50 ọdún.
Ohun tí mo ní fún yín lónìí nìyí:
Visa ṣe ìbádòwòpọ̀ pẹ̀lú àwọn ilé ìfowópamọ́ àti ilé-iṣẹ́ ìmọ̀ ẹ̀rọ nínú ìṣúná ní Kenya láti ṣe ìfilọ́lẹ̀ àwọn ìsanwó aláìfarakanra.
Nigeria gba mílíọ̀nù $500 ẹ̀yáwó
Visa ṣe ìbádòwòpọ̀ pẹ̀lú àwọn ilé ìfowópamọ́ àti ilé-iṣẹ́ ìmọ̀ ẹ̀rọ nínú ìṣúná ní Kenya láti ṣe ìfilọ́lẹ̀ àwọn ìsanwó aláìfarakanra.
Visa ń ṣiṣẹ́ pẹ̀lú àwọn ilé ìfowópamọ́ àti ilé-iṣẹ́ ìmọ̀ ẹ̀rọ nínú ìṣúná abẹ́lé ní Kenya láti ṣe ìfilọ́lẹ̀ àwọn ìsanwó aláìfarakanra.
Àwọn oníbàárà yóò lè sanwó láìní ìpamọ́ ojúkojú tàbí káàdì.
Àwọn oníbàárà lè lo agbára tí Thales ṣe àgbékalẹ̀ nípa fífi àwọn ìbáraẹnisọ̀rọ̀ ìsúnmọ́ra agbègbè ẹ̀rọ ìbánisọ̀rọ̀ ajáfáfá wọn kan ní èyíkéyìí ibùdó ìsanwó aláìfarakanra láti ra àwọn ọjà ní ilé ìtajà nípa lílo ohun èlò ẹ̀rọ ilé ìfowópamọ́ wọn.
Kín ni ìdí tí èyí fi ṣe pàtàkì?
Àwọn ìsanwó aláìfarakanra ní ààbò ju àwọn káàdì onílà agbérin lọ, èyí tí àwọn gbájúẹ lè sáré dàkọ, ní àfikún sí ìrọ̀rùn rẹ̀.
Gẹ́gẹ́ bí Investopedia ṣe sọ, àmúwọlé ìwífun àlàyé ìsanwó aláìfarakanra farasin, èyí tí ó mú kí ó ṣòro láti jí tàbí takò.
Nítorí ìkọsílẹ̀ ìsanwó kọ̀ọ̀kan, oníbàárà àti ilé iṣẹ́ lè fi ìrọ̀rùn bójú tó owó wọn sí i.
Àǹfààní níní owó kìsì níwọ̀n lójúkojú fún àwọn òǹtajà ni pé àdínkù ewu ààbò.
Ṣé a ti rí eléyìí rí?
Ní Oṣù Kẹfà 2023, Kenya Commercial Bank (KCB), Visa, àti Thales kóra pọ̀ láti ṣe ìfilọ́lẹ̀ iṣẹ́ ìsanwó aláìfarakanra.
Ní Oṣù Karùn-ún 2017, Safaricom ṣe ìfilọ́lẹ̀ M-PESA 1 Tap, iṣẹ́ ìsanwó aláìfarakanra, ní àgbègbè Nakuru.
Lẹ́yìn oṣù mẹ́rin, ó lé ní àwọn oníbàárà 90, 000 àti àwọn oníṣòwò 2, 000 forúkọ sílẹ̀, bẹ́ẹ̀ sì ni ilé iṣẹ́ ìbáraẹnisọ̀rọ̀ tan iṣẹ́ náà ká lọ sí àwọn àfikún àgbègbè márùn-ún:.
Àmọ́ sá, àwọn ìsanwó aláìfarakanra náà kú ikú àìmọ̀dí.
Nigeria gba mílíọ̀nù $500 ẹ̀yáwó.
Nigeria ti gba ẹ̀yáwó mílíọ̀nù $500 láti ṣe àtìlẹ́yìn fún ìṣòwò àti ìṣẹ̀dá ohun ọ̀tun nínú ilé-iṣẹ́ ìmọ̀-ẹ̀rọ.
Bosun Tijani, Mínísítà fún ìbáraẹnisọ̀rọ̀ àti Ọrọ̀ ajé Ìmọ̀ ẹ̀rọ, kéde èyí níbi àpèjẹ kan tí Ilé iṣẹ́ Ìjọba fún ìbáraẹnisọ̀rọ̀ àti World Bank gbàlejò ní orúkọ rẹ̀.
Gẹ́gẹ́ bí ọ̀rọ̀ rẹ̀, ìjọba yóò ṣiṣẹ́ pẹ̀lú Ilé-iṣẹ́ ìfowópamọ́ (BoI) láti gba owó náà wọlé lábẹ́lé láti ṣe àtìlẹ́yìn fún ìlọsíwájú àti ìdàgbàsókè àwọn ilé-iṣẹ́ abẹ́lé àti, ní pàápàá jùlọ, fún ọrọ̀ ajé orílẹ̀-èdè.
Tijani sọ èrò rẹ̀ láti ṣiṣẹ́ pẹ̀lú àwọn ilé-iṣẹ́ tí yóò rí i dájú pé àwọn okòwò Nigeria jẹ àǹfààní nínú owó ìrànwọ́ náà.
Ìjọba fẹ́ lo owó náà láti mú kí ìdókòwò àti ìlọsíwájú ohun àlùmọ́ọ́nì pọ̀ sí i fún àwọn olùdásílẹ̀ okòwò abẹ́lé.
Ó ń gbèrò láti ṣe àfikún àwọn olùdókòwò sí i láti mú ìdàgbàsókè bá owó ìrànwọ́ tí ó wà láti ṣe àtìlẹ́yìn fún àwọn aṣẹ̀dá ìmọ̀ ọ̀tun ní Nigeria.
Owó ìrànwọ́ abẹ́lé yóò wà nílẹ̀ ní àwọn oṣù tí ó ń bọ̀, àti pé bí ó ṣe ń wà, ìjọba ń gbèrò láti ṣàmúlò owó náà.
Kín ni ó tún kù, Shubham Chaudhuri, Olùdarí World Bank fún orílẹ̀ èdè Nigeria, sọ pé ilé-iṣẹ́ iṣẹ́ ìṣúná owó àgbáyé náà ń gbìmọ̀ pọ̀ olú ìjọba àpapọ̀ láti rí i pé ìṣàmúlò àti ìforúkọsílẹ̀ Ìdánimọ̀ orí ẹ̀rọ ti orílẹ̀-èdè fún gbogbo ọmọ Nigeria.
Ó sọ pé ó kéré jù àwọn ènìyàn mílíọ̀nù 148 tí wọ́n wà ní ọjọ́ orí òṣìṣẹ́ yóò ní àǹfààní sí ìdánimọ̀ orí ẹ̀rọ orílẹ̀-èdè ní ìdajì ọdún tí ó ń bọ̀, tí yóò ṣàmì ìdàgbàsókè pàtàkì nínú ìkópọ̀ àti ìláńfàànísíhun.
Ọ̀sẹ̀ tó kọjá lórí Techpoint Africa
Ìjọba Somali fòfin de TikTok, Telegram láti gbógun ti ìròyìn asinilọ́nà.
Ilé-iṣẹ́ àdìdelẹ̀ ìmọ̀ ẹ̀rọ nínú ìṣúná Kenya, Zanifu, fẹ́ pèsè àwọn iṣẹ́ ìṣúná lórí owó ìrànwọ́ ìdókòwò ìsáájú Abala A mílíọ̀nù $11.2
Bí ilé-iṣẹ́ àdìdelẹ̀ yìí ṣe rí #100m nípa títa àwọn ìpanu lórí ẹ̀rọ ayélujára, pẹ̀lú àwọn òṣìṣẹ́ 9 péré
Moniepoint wọlé sí àwọn Kenya lára pẹ̀lú Kopo Kopo tí wọ́n rà
Owó àjẹẹ́lẹ̀ Hustler Fund ti ìjọba ṣe àtìlẹ́yìn fún ní Kenya ti dé mílíọ̀nù $20
NALA ṣe ìfilọ́lẹ̀ àwọn ìsanwó láti UK àti EU sí Nigeria, wọ́n ṣètò láti fi ààyè gba àwọn ọmọ Nigeria lati fowó ráńṣẹ́ sí òkè òkun.
TikTok ṣetán láti sí ilé-iṣẹ́ ní Kenya kí wọ́n sì ṣiṣẹ́ pẹ̀lú ìjọba láti mójútó àwọn àkóónú orí ìkànnì rẹ̀
Ilé-iṣẹ́ ìmọ̀ ẹ̀rọ nínú ìṣúná ti MTN àti olùbádòwòpọ̀ Saana Capital ṣetán láti fààyè gba àwọn aṣàmúlò MoMo láti fowó ráńṣẹ́ kí wọ́n sì gbowó wọlé káàkiri Afíríkà.
LemFi ṣe àkójọ mílíọ̀nù $33 owó ìdókòwò isaju Abala A láti mú ìrọ̀rùn ìsanwówọlé wà fún àwọn aṣàtìpó.
Ọjà ìpín ìdókòwò ìbẹ̀rẹ̀ Flutterwave jẹ́ dandan, ṣùgbọ́n ṣé kò ní pẹ́ mọ́?
Tech Operator Mixer 2023: Gbígbé àwọn akọni ẹ̀ka ìmọ̀ ẹ̀rọ Afíríkà tí wọn kò gba oríyìn bó ṣe yẹ sí gbangba
Ohun tí mo ń kà àti èyí tí mo ń wò
Ò ń wá ìwé tí ó kàn láti kà?
Àwọn òǹkọ̀wé 9 wọ̀nyí ní àwọn ìmọ̀ràn fún yín lórí ìwé kíkà
Àwọn Ènìyàn Méjì tí Gbogbo wa Bá tan
Oríṣìí ẹ̀yà Ènìyàn mélòó ni ó wà?
Airtel Uganda yóò san $180k fún olórin Jamaica
Báwo ni àti pé báwo ni ọ̀sẹ̀ rẹ?
Díẹ̀ nínú àwọn ọ̀rẹ́ mi àti èmi kò ní ọ̀sẹ̀ tí ó dára.
Ìrírí mi kì í ṣe ará ọ̀tọ̀, bí ó tilẹ̀ jẹ́ pé, nítorí pé Afíríkà ni àwọn ìdojúkọ púpọ̀.
Ṣùgbọ́n mo lérò pé ẹ máa ní òpin ọ̀sẹ̀ aládùn.
Ẹ kàn sí àwọn ọ̀rẹ́ yín ní òpin ọ̀sẹ̀ yìí, jọ̀wọ́.
Ẹ gbádùn araà yín pẹ̀lú wọn.
Ẹ ṣe ìránnilétí, ẹ ya àwọn àwòrán dáadáa, ẹ ṣeré inú ilé, ẹ rà tàbí kí ẹ ṣe oúnjẹ, tàbí kí ẹ ṣe àwọn nǹkan wọ̀nyí níta.
Ẹ wà níbẹ̀ fún wọn.
Ṣé ohun nìyí?
Ṣé ohun kan wà tí mo ń fojú fò?
Bẹ́ẹ̀ ni, ìgbésáfẹ́fẹ́: Ikọ̀ olóòtú jíròrò nípa ìdásílẹ̀ Patricia PTK, Moniepoint tí ó ra Kopo Kopo, àti àwọn ètò ọjà ìpín ìdókòwò ìbẹ̀rẹ̀ Flutterwave.
Wò ó tàbí kí o tẹ́tí níhìn-ín.
Ohun tí mo ní fún yín lónìí nìyí:
TikTok yóò sí ilé-iṣẹ́ ní Kenya
Àwọn oníbàárà MoMo lè fowó ráńṣẹ́ kí wọ́n sì gba owó wọlé káàkiri Afíríkà.
LemFi gba mílíọ̀nù $33 Owó ìdókòwò ìsáájú Abala A láti tẹ̀síwájú
Airtel Uganda yóò san $180K fún olórin Jamaica
TikTok yóò sí ilé-iṣẹ́ ní Kenya
Lẹ́yìn ìwé ẹ̀dùn kan láti fòfin de TikTok ní Kenya, ìkànnì aláwòránhùn kékeré náà ṣetán láti ṣiṣẹ́ pẹ̀lú Ìjọba Kenya láti ṣètò ẹ̀ka ilé-iṣẹ́ ní Nairobi.
Lánàá, Ààrẹ Kenya, William Ruto, pàdé pẹ̀lú Ọ̀gá Àgbà Pátápátá TikTok, Shou Zi Chew, wọ́n sì fẹnukò láti ṣiṣẹ́ pọ̀ láti mójútó àwọn àkóónú orit ìkànnì rẹ̀ láti tẹ̀lé àwọn òṣùwọ̀n àwùjọ Kenya.
Àwọn Ọmọ ilé Ìgbìmọ̀ Aṣòjúṣòfin Ìpínlẹ̀ náà tún sọ pé TikTok yóò gba àwọn ọmọ orílẹ̀-èdè Kenya sí i láti ṣiṣẹ́ fún ìkànnì náà, nígbà tí wọ́n ń mẹ́nubà Kenya bí ọ̀kan lára àwọn orílẹ̀ èdè tí ó ń kópa jùlọ lórí ìkànnì aláwòránhùn kékeré náà.
Gẹ́gẹ́ bí Reuters Institute Digital News Report 2023 ṣe sọ, Kenya ní ìwọ̀n àwọn aṣàmúlò TikTok tí ó pọ̀ jùlọ káàkiri àgbáyé, pẹ̀lú ìdá 54% aṣàmúlò ní orílẹ̀ èdè náà tí wọ́n ń lò ó fún àwọn ìlò gbogbogbò àti ìdá 29% fún ìròyìn.
Kenya ní àwọn aṣàmúlò TikTok tí ó pọ̀ jùlọ káàkiri àgbáyé, nítorí náà ó mọ́gbọ́n wá láti ṣe ìdásílẹ̀ ẹ̀ka ilé-iṣẹ́ níbẹ̀, ṣùgbọ́n ṣé yóò ṣe é?
Rántí, ní Oṣù kìíní 2022, bí ìjọba Nigeria ṣe dáwọ́ ìfòfindè olóṣù méje tí wọ́n gbé lórí Twitter (X báyìí), tí wọ́n sì sọ pé ìkànnì ìbánidọ́rẹ̀ẹ́ náà ní láti ṣe ìdásílẹ̀ ilé iṣẹ́ tí ó bófin mu níbẹ̀ ní ìlàta 1 2022.
Àmọ́ sá, Twitter kò kéde ètò láti ṣe ìdásílẹ̀ ilé-iṣẹ́ ní Nigeria.
Ní Oṣù Kẹrin 2021, nígbà tí Jack Dorsey sì jẹ́ alákòóso ìkànnì ìṣàgbésáfẹ́fẹ́ alátẹ̀jáde kéékèèké náà, Twitter sí ilé iṣẹ́ Afíríkà rẹ̀ àkọ́kọ́ ní Ghana.
Bí ó tilẹ̀ jẹ́ pé, nígbà tí Elon Musk gba àkóso, ó fẹ́rẹ̀ẹ́ jẹ́ pé gbogbo àwọn òṣìṣẹ́ tí ó wà ní Ghana ní ó lé lọ ní Oṣù Kọkànlá 2022.
Mo ní ìgbàgbọ́ pé àsìkò yóò fi hàn bóyá TikTok yóò sí ẹ̀ka ilé-iṣẹ́ ní Kenya.
Kín ni o rò?
Àwọn oníbàárà MoMo lè fi owó ráńṣẹ́ kí wọ́n sì gba owó wọlé káàkiri Afíríkà.
Àwọn oníbàárà MoMo lè fi owó ráńṣẹ́ kí wọ́n sì gba owó wọlé báyìí bẹ́ẹ̀ ni wọ́n lè san owó ọjà wọn káàkiri Afíríkà.
Ó wá lẹ́yìn tí Saana Capital, ilé-iṣẹ́ ìsanwó orílẹ̀ èdè sí orílẹ̀ èdè kan pẹ̀lú ìwé ẹ̀rí láti ọwọ́ Ilé ìfowópamọ́ Àpapọ̀ Nigeria (CBN), dòwòpọ̀ pẹ̀lú MoMo láti mú ìrọ̀rùn ìfowóráńṣẹ́ wọlé àti jáde wà káàkiri Afíríkà.
Jáde túmọ̀ sí owó tí ó ń jáde kúrò nínú àsùnwọ̀n rẹ, nígbà tí wọlé túmọ̀ sí owó tí ó ń wọlé.
N ó ṣàlàyé: Rò ó pé o n tá ohun mímu ọlọ́pẹ òyìnbó.
Nígbà tí ẹnìkan bá ra ìgò kan, ó gba owó wọlé, èyí tí ó jẹ́ ìwọlé.
Àmọ́ sá, o gbọ́dọ̀ ra onírúurú àwọn nǹkan, tí ó fi mọ́ àwọn ọ̀pẹ òyìnbó, igii, àti bóyá omi láti ṣe ohun mímu náà.
Nítorí náà, owó tí o ná láti ra àwọn nǹkan wọ̀nyí ní ìfowóráńṣẹ́ ìsanwó jáde nítorí pé ó wá láti àpò rẹ.
Ní pàtàkì jùlọ, gbogbo rẹ̀ dá lórí gbígba owó wọlé àti sísan owó jáde.
Tẹ́lẹ̀, ìsanwó wọlé wà fún àwọn oníbàárà tí wọ́n wà ní Uganda àti Rwanda nìkan.
Bí ó tilẹ̀ jẹ́ pé, ìbánidòwòpọ̀ náà yóò fún àwọn ọmọ Áfríkà yòókù ní àǹfààní sí iṣẹ́ yìí.
Títí ó fi di Oṣù Kẹjọ 2022, MTN MoMo ní àwọn alábàápín mílíọ̀nù 51 ní àwọn ọjà 15, tí ó fi mọ́ Nigeria, Ghana, Sudan, Ivory Coast, Uganda, Zambia, Benin, Cameroon, South Africa, àti Madagascar.
Àfikún Ìròyìn: Ìròyìn yìí wá lẹ́yìn ọjọ́ díẹ̀ tí MTN kéde pé Mastercard ti gbà láti ra ìpín ìdókòwò kékeré nínú MoMo, bílíọ́nù $5.2 ìpín ìmọ̀ ẹ̀rọ nínú ìṣúná MTN.
LemFi gba mílíọ̀nù $33 Owó ìdókòwò ìsáájú Abala A láti tẹ̀síwájú
LemFi ṣe àkójọ mílíọ̀nù $33 Owó ìdókòwò ìsáájú Abala A láti mú ìtẹ̀síwájú bá ìdàgbàsókè rẹ̀, gbòòrò àwọn ọjà tí ó ń pèsè ní Yúróòpù, Àárín gbùngbùn Ìlà Oòrùn, àti Asia, kí ó sì pèsè ìṣẹ̀dá ọjà ọ̀tun gẹ́gẹ́ bí àìní àwọn aṣàmúlò.
Left Lane Capital ni ó síwájú ìpele náà, nígbà tí Y Combinator, Zrosk, Global Founders Capital, àti Olive Tree náà kópa.
Ridwan Olalere àti Rian Cochran ṣe ìdásílẹ̀ LemFi (Lemonade Finance tẹ́lẹ̀), ìkànnì kan tí ó ń gba àwọn aṣàmúlò láyè láti fowó orílẹ̀ èdè ìbí àti orílẹ̀ èdè tí wọ́n ń gbé ráńṣẹ́, kí wọ́n gbà á wọlé tàbí dì í mú ní 2020.
Ilé-iṣẹ́ náà rí i dájú pé àwọn aṣàmúlò ní òkè òkun fowó ráńṣẹ́ sí ó ju àwọn orílẹ̀ èdè mẹ́wàá lọ, tí ó fi mọ́ Ghana, Kenya, Togo, Uganda, àti Nigeria.
Àjọ Financial Conduct Authority UK fún LemFi ní ìwé ẹ̀rí Electronic Money Institution (EMI) ní 2021.
Ìgbésẹ̀ yìí fààyè gbà á láti pèsè àwọn iṣẹ́ sí i fún àwọn oníbàárà, tí ó fi mọ́ àwọn gbèdéke owó púpọ̀ àti àwọn àsùnwọ̀n orí ẹ̀rọ.
Ó wáyé lẹ́yìn tí LemFi ra Rightcard Payment Services tí ó fi UK ṣe ibùjókòó.
Ilé ìfowópamọ́ Àpapọ̀ Nigeria (CBN) fún Rightcard ní International Money Transfer Operator (IMTO) láìpẹ́, èyí tí ó fún LemFi ní àǹfààní láti pèsè àwọn iṣẹ́ rẹ̀ ní ìbádòwòpọ̀ pẹ̀lú àwọn ilé ìfowópamọ́ Nigeria.
LemFi dòwòpọ̀ pẹ̀lú àwọn ilé-iṣẹ́ mìíràn láti pèsè iṣẹ́ rẹ̀ ní ilẹ̀ náà.
Fún àpẹẹrẹ, ní Kenya, ó ṣiṣẹ́ pẹ̀lú Cellulant.
Àmọ́ sá, okòwò náà fẹ́ gba àwọn ìwé ẹ̀rí sí i láti tẹ ìmúgbòòrò àti ìdàgbàsókè àwọn ọjà rẹ̀ tuntun síwájú.
Airtel Uganda yóò san $180 fún olórin Jamaica.
Ní 2015, olórin Jamaica kan, Garfield Spence, tí a tún mọ̀ sí Konshens, gbé Airtel Uganda lọ sílé ẹjọ́ nítorí pé wọ́n pín àwọn orin rẹ̀ ká, tí ó fi mọ́ Gyal a bubble, So Mitan, àti Simple Song, láìgba àṣẹ lọ́wọ́ rẹ̀.
Ó tún sọ pé wọ́n kọ̀ láti san ẹ̀tọ̀ kankan fún òun.
Kín ni ohun tuntun?
Ilé ẹjọ́ gíga Kampala ti kàn-anńpá fún Airtel Uganda láti san $180, 000 (tàbí bí mílíọ̀nù USh 670) fún un gẹ́gẹ́ bí owó ìtanràn fún títako ẹ̀tọ́ olùṣẹ̀dá.
Olùpẹjọ́ náà sọ pé àwọn àwọn olùjẹ́jọ́ ti gba orin rẹ̀ lọ́nà àìtọ́ wọ́n sì tà wọ́n fún àwọn oníbàárà ọ̀kọ̀ọ̀kan wọn ní USh 600 gẹ́gẹ́ bí orin ìpè fún ètò "Hello Tunes".
Nítorí náà, ilé ẹjọ́ sọ pé àwọn olùpẹjọ́ jẹ̀bi ẹ̀sùn ìtakò ẹ̀tọ́ olùṣẹ̀dá àti ìlọ́rọ̀ lọ́nà àìtọ́.
Pẹ̀lú mílíọ̀nù USh 20 ($5,300) gẹ́gẹ́ bí owó ìtanràn fún títako ẹ̀tọ́ olùṣẹ̀dá, ilé ẹjọ́ náà tún fún un ní àwọn owó ìtanràn gbogbogbò ní èlé 15% lọ́dún láti ọjọ́ tí ó ti pẹjọ́ náà títí wọn yóò fi san án tán pátápátá.
Bí ó bá jẹ́ pé ẹ kò rí i tẹ́lẹ̀
Ọjà ìpín ìdókòwò ìbẹ̀rẹ̀ Flutterwave jẹ́ dandan, ṣùgbọ́n ṣé kò ní pẹ́ mọ́?
Tech Operators Mixer 2023: Gbígbé àwọn akọni ẹ̀ka ìmọ̀ ẹ̀rọ Afíríkà tí wọn kò gba oríyìn bó ṣe yẹ sí gbangba.
Ohun tí mo ń kà àti èyí tí mo ń wò
Meta yóò ṣe ìtìpa Messenger Lite fun Android ní òṣù Kẹ̀sán-án.
Ǹjẹ́ o ní àwọn Ọgbẹ́ Ọkàn?
Èyí ni àwọn àmì 7
Ó ti to Àsìkò láti Dìde - Alan Watts lórí Ẹ̀sìn
Tech Operators Mixer 2023: Gbígbé àwọn akọni ẹ̀ka ìmọ̀ ẹ̀rọ Afíríkà tí wọn kò gba oríyìn bó ṣe yẹ sí gbangba
Ètò Tech Operator Mixr tí ó wáyé ní Ọjọ́ 10 Oṣù Kẹjọ, 2023 jẹ́ ètò tí ìbánidòwòpọ̀ ti wáyé láàrin àjọ Black Ops àti Founders Factory Africa.
XConnect ní wọ́n ṣètò Operators Mixr.
Ètò alákòrí ìṣàṣepọ̀ náà ṣe àkójọpọ̀ díẹ̀ nínú àwọn ojú tí ó wà lẹ́yìn ìlọ̀déédé ètò àti iṣẹ́ àwọn okòwò ní àwùjọ ilé-iṣẹ́ ìmọ̀ ẹ̀rọ àdìdelẹ̀, nítorí èyí ó fi ojú àwọn akópa pàtàkì ṣùgbọ́n tí wọn kò gba oríyìn bó ṣe yẹ sí hàn láwùjọ ìmọ̀ ẹ̀rọ.
Àwọn akópa tí ó tó 200 ni wọ́n wà níbi ètò Tech Operators náà.
Èròǹgbà ètò náà gbòógì ni láti ṣe ìgbésóde àwọn ipa pàtàkì tí àwọn onímọ̀ ẹ̀rọ ti ṣe, nípa ìmọrírì ìfarajìn àti àwọn ipa wọn èyí tí ó sáábà máa ń wà ní abẹ́lẹ̀.
Ó jẹ́ ìpàdé tí ó ṣẹ̀dá àwùjọ fún àwọn ènìyàn láti ṣe àṣepọ̀, ṣe ìpààrọ̀ àwọn ìwòye, ṣẹ̀dá àwọn ìsàsopọ̀ tí ó ní ìtumọ̀, kiy wọ́n sì ṣàmúlò àwọn àǹfààní láti fọwọ́sowọ́pọ̀.
Ètò náà gba àwọn onímọ̀ àtàtà àti olùdásílẹ̀ bí Gerald Black, Olórí GTM, Anchor; Babajide Duroshola, Alákòóso Gbogbogbò, M-KOPA; Semi Sulyman, Ọ̀gá Àgbà Pátápátá, Talsack, àti olùdásílẹ̀, BlackOps; Amara Muoneke, Ololade Odunsi, Talent Acquisition Lead, Founders Factory Africa, Venture Design Advisor, Founders Factory Africa; àti Oluseye Soyode-Johnson, Olùdásílẹ̀, NuConti, àti àwọn mìíràn.
Ìtẹnumọ́ wà lórí pàtàkì ṣíṣe àtìlẹ́yìn fún àwọn onímọ̀ ẹ̀rọ ní àwùjọ ilé-iṣẹ́ ìmọ̀ ẹ̀rọ àdìdelẹ̀.
Lára àwọn ìdí tí wọ́n mẹ́nubà ni:
Àwọn onímọ̀ ẹ̀rọ jẹ́ àwọn ènìyàn tí wọ́n ń mú ìrírí ìmọ̀ àti ìmọ̀-ọ́nṣe láti kọ́ àti láti mú ìdàgbàsókè bá àwọn ilé-iṣẹ́ àdìdelẹ̀.
Ìwòye wọn mú ìgbèrú bá iṣẹ́, ó mú ìyákánkán bá ìdàgbàsókè, ó sì ń ṣe ìgbéga ìlọsíwájú.
Wọ́n ń pèsè ìsàsopọ̀ tí ó dára, wọ́n ń ṣe àdínkù ewu, wọ́n ń pèsè igbaninímọ̀ràn, wọ́n ń mú ìgbèrú bá ìgboyà olùdókòwò, wọ́n ń fà àwọn ìmọ̀-ọ́nṣe wọlé, wọ́n ń ṣe ìrànlọ́wọ́ láti mú kí ara mọ àyípadà, bẹ́ẹ̀ ni wọ́n ń jẹ́ kí àwọn àfojúsùn ọlọ́jọ́ pípẹ́ wá sí ìmúṣẹ pẹ̀lú àwọn ìgbésẹ̀ ajẹmọ́ṣe.
Ìkópa wọn ń dí àlàfo tí ó wà láàárín èrò àdìdelẹ̀ àti iṣẹ́ àṣeyọrí, ó ń bù kún àwùjọ okòwò tí ó ń gbèrú.
Nípa àwọn aṣàgbékalẹ̀.
XConnect ń mú ìdàgbàsókè bá àwùjọ ilé-iṣẹ́ ìmọ̀ ẹ̀rọ àdìdelẹ̀ tí ó ń gbèrú nípa pípèsè àwọn ọgbọ́n ìsàsopọ̀ àti pípèsè àwọn onírúurú iṣẹ́ àrà ọ̀tọ̀.
Àwùjọ àfìwépè ni BlackOps tí wọ́n gbé kalẹ̀ fún àwọn onímọ̀ ẹ̀rọ Afíríkà nìkan láti ṣe àtìlẹ́yìn fún àgbájọ ìrìn àjò wọn láti kọ́ àti láti mú ìdàgbàsókè bá àwọn ilé-iṣẹ́ ńlá.
Founders Factory Africa pèsè owó àti àtìlẹ́yìn láti ṣe ìrànlọ́wọ́ fún àwọn olùdásílẹ̀ láti borí àwọn ìdojúkọ wọn.
LemFi ṣe àkójọ mílíọ̀nù $33 Owó ìdókòwò ìsáájú Abala A láti mú ìrọ̀rùn ìfowóráńṣẹ́ wà fún àwọn aṣàtìpó.
Ó tó ènìyàn mílíọ̀nù $160 tí wọ́n bí ní Áfríkà tí wọ́n ń gbé ní ìta ilẹ̀ náà báyìí.
Fún àwọn kan, ẹ̀kọ́ ni ohun tí ó gbé wọn lọ, ṣùgbọ́n fún àwọn mìíràn, iṣẹ́ ni.
Síbẹ̀síbẹ̀, ọ̀pọ̀lọpọ̀ wọn ní ohun kan tí ó pa wọ́n pọ̀ - ìfẹ́ láti fi owó ráńṣẹ́ padà sílé sí àwọn ọ̀rẹ́ tàbí ẹbí.
Bí ó tilẹ̀ jẹ́ pé pé ìgbésẹ̀ náà fi bílíọ́nù $95 kún ọrọ̀ ajé Áfríkà ní 2022, ètò fífi owó ráńṣẹ́ kún fún ọ̀pọ̀lọpọ̀ ìṣòro.
Àwọn ibùdó ìṣúná owó bí Western Union àti MoneyGram ni díẹ̀ lára àwọn àṣàyàn tí ó gbajúmọ̀ jùlọ, ṣùgbọ́n ààyè sì wà fún àwọn àjọ tuntun.
Ní 2020, Ridwan Olalere àti Rian Cochran, àwọn méjèèjì tí wọ́n jẹ́ òṣìṣẹ́ ilé-iṣẹ́ ìmọ̀ ẹ̀rọ nínú ìṣúná ti àwọn ará China, ìyẹn Opay nígbà kan ṣe ìfilọ́lẹ̀ LemFi láti mú ìrọ̀rùn bá ètò ìfowóráńṣẹ́ àti ìgbowówọlé fún àwọn aṣàtìpó.
Gẹ́gẹ́ bí ọ̀rọ̀ Olalere, ẹni tí ó ti ṣiṣẹ́ pẹ̀lú Flutterwave àti Uber rí, lẹ́yìn tí àwọn méjèèjì kúrò ní Opay, wọ́n fẹ́ wá ọ̀nà àbáyọ sí ìṣòro tí wọ́n kojú nígbà tí wọ́n ṣiṣẹ́ pẹ̀lú Ilé-iṣẹ́ ìmọ̀ ẹ̀rọ nínú ìṣúná náà.
Bí ó tilẹ̀ jẹ́ pé ìsanwó orílẹ̀ èdè sí orílẹ̀ èdè láàrin ilẹ̀ Áfríkà ni ìṣòro tí wọ́n ṣe ìdámọ̀, ṣíṣe àwọn ètò ìsanwó láti Ilẹ̀ aláwọ̀n funfun náà jẹ́ ìṣòro tí ó ṣe pàtàkì láti yanjú.
Lemfit pèsè àsùnwọ̀n ọlọ́pọ̀ ẹ̀yà owó fún àwọn aṣàtìpó láti fi owó sí, fowó ráńṣẹ́, kí wọ́n sì gbowó wọlé ní àwọn ẹ̀yà owó orílẹ̀ èdè wọn ilé àti ti orílẹ̀ èdè tí ó gbà wọ́n lálejò.
Àwọn aṣàmúlò tún lè fowó ráńṣẹ́ sí orílẹ̀ èdè 30.
Lónìí, ilé-iṣẹ́ àdìdelẹ̀ náà kéde mílíọ̀nù $33 Owó ìdókòwò ìsáájú Abala A èyí tí Left Lane Capital síwájú.
Global Founders Capital, Zrosk, Y Combinator, àti Olive Tree ni àwọn olùdókòwò mìíràn ní ìpele náà.
Láti àsìkò ìdásílẹ̀ rẹ̀ ní 2020, ilé-iṣẹ́ àdìdelẹ̀ náà ti gba ìwé ẹ̀rí IMTO ní Nigeria bẹ́ẹ̀ sì ni wọn ti parí ríra Rightcard Payment Services ní UK.
Àkóso náà fi ààyè gba LemFi báyìí láti lè ṣe àwọn iyeó tí ó ga ó sì ń pèsè ètò ààbò owó tí ó dára fún àwọn aṣàmúlò.
Ìwé ẹ̀rí IMTO, lọ́nà mìíràn, rí i dájú pé ó lè ṣe ìfowóráńṣẹ́ tààrà sí àwọn àsùnwọ̀n ilé ìfowópamọ́ Nigeria láìsí alárinà.
Ní Oṣù Kẹfà, ó tún ṣe ìfilọ́lẹ̀ ní Kenya, ó sì yí orúkọ kúrò ní Lemonade Finance sí LemFi.
Nígbà tí ó ń ṣàlàyé ìdí fún àtúnṣe náà, Cochran ṣàlàyé pé nígbà tí wọ́n ṣe ìfilọ́lẹ̀ ilé-iṣẹ́ àdìdelẹ̀ náà, àwọn olùdásílẹ̀ ti mọ̀ pé, pẹ̀lú orúkọ Lemonade, ó ṣe é ṣe kí wọ́n kojú ìṣòro òfin orúkọ ilé-iṣẹ́ tàbí ẹ̀tọ́ òǹkọ̀wé pẹ̀lú àwọn ilé-iṣẹ́ tí wọ́n ti wà tipẹ́.
Àwọn àdìdelẹ̀ ilé-iṣẹ́ ìsanwó láti orílẹ̀-èdè sí orílẹ̀ èdè ń ṣàmúlò ọ̀nà tí ó tọ́ láti mú ìlọsíwájú bá ọjọ́ ọ̀la iṣẹ́.
Bí ó tilẹ̀ jẹ́ pé wọ́n kó owó púpọ̀ jọ nínú ìpele yìí bí ìlọ́ra owó ìṣòwò ilé-iṣẹ́ lágbàáyé, Olalere àti Cochran sọ pé ètò náà ṣòro ó sì nira ó gba púpọ̀ ọdún náà.
Àwọn VC ni àfojúsùn pàtó nípa àwọn ìdókòwò tí wọ́n fẹ́ ṣe.
Wọ́n ń ṣe àwọn ìpinnu tí ó mọ́gbọ́nwá púpọ̀; wọ́n ní gbogbo àsìkò lágbàáyé láti pinnu, àmọ́ sá lọ́gán tí ó bá ti di òhun, 'Wò ó, a ń kógbá wọlé ní ọ̀sẹ̀ méjì.
Ṣé o ó ṣe tàbí o kò ṣe?' Lórí gbogbo ìyẹn, a jẹ́ ilé-iṣẹ́ ìṣúná, nítorí náà ẹ ní láti ní ìdánilójú pé ẹnikẹ́ni tí yóò bá dárí yín lè ṣe iṣẹ́ takuntakun.
Ìyẹn lè gbà àsìkò pípẹ́," Cochran ló sọ èyí.
Gẹ́gẹ́ bí ara ìdúnàádúrà náà, Matthew Miller, Ọ̀gá Àgbà ní Left Lane Capital, yóò darapọ̀ mọ́ àwọn Ìgbìmọ̀ Olùdarí LemFi.
"LemFi ti jẹ́ aláfojúsùn àti ọlọ́gbọ́n nínú gbígba àwọn ìwé ẹ̀rí àti ṣíṣẹ̀dá ìsàsopọ̀ ńlá àwọn ilé-iṣẹ́ olùbádòwòpọ̀ láti ṣe àgbékalẹ̀ àwọn ìsanwó orílẹ̀-èdè sí orílẹ̀ èdè fún àwọn aṣàtìpó.
Inú wa dùn láti ṣe àtìlẹ́yìn fún LemFi bí ó ṣe ń ṣe ìmúgbòòrò àwọn ọjà tí ó ń pèsè láti ṣe ìrànlọ́wọ́ fún àwọn àwùjọ aṣàtìpó sí i káàkiri àgbáyé," ó sọ èyí.
Bí àwọn ilé-iṣẹ́ ìsanwó lágbàáyé ṣe ń hùwà sí àwọn ọmọ Áfríkà wà ní àkọsílẹ̀ dáadáa.
PayPal, fún àpẹẹrẹ, fi ààyè gba ṣíṣí àsùnwọ̀n fún àwọn ọmọ Áfríkà, ṣùgbọ́n kò sí ààyè ìgbowójáde, Olalere sì ṣàlàyé pé ó ti nípa lórí bí wọ́n ṣe ṣẹ̀dá LemFi. .
Nínú ṣíṣe ìdámọ̀ bí wọ́n ṣe lè gba àwọn ọmọ Áfríkà tí wọ́n sáábà máa ń tìkùn àwọn ètò ìṣúná àgbáyé mọ́ nígbà tí wọ́n ń rí i dájú pé wọ́n dáàbò bo àwọn olùbádòwòpọ̀ wọn lọ́wọ́ àwọn ewu tí ó lè wà jẹ́ ọ̀kan lára àwọn ìṣòro ńlá.
Rírí pé àwọn iṣẹ́ wọn tí ń dàgbà sókè láti fààyè gba àwọn orílẹ̀ èdè púpọ̀ sí i, Cochran ṣe àfikún pé títẹ̀lé àwọn ìlànà òfin oríṣiríṣi jẹ́ ìgbésẹ̀ ìkẹ́kọ̀ọ́ pàtàkì fún wọn.
Nígbà tí ó kọ̀ láti sọ̀rọ̀ lórí gbèdéke ìdàgbàsókè wọn tàbí àwọn ìdáyàtọ̀ òfin rírà náà, ọ̀kan lára àwọn olùdásílẹ̀ ṣàlàyé pé ìwọ̀n ìpele náà jẹ́ àpẹẹrẹ ìdàgbàsókè tí wọ́n ti ní iriri.
Àwọn owó náà ni wọn yóò lò láti ṣe àtìlẹ́yìn ìlọsíwájú ọjà, ìmúgbòòrò, àti ríra ilé-iṣẹ́ lọ́jọ́ iwájú.
Ìmọ̀ ẹ̀rọ nínú ìṣúná ti MTN àti Saana Capital dòwòpọ̀ láti fààyè gba àwọn aṣàmúlò MoMo láti fi owó ráńṣẹ́ kí wọ́n sì gba owó wọlé káàkiri Afíríkà.
MoMo Payment Service Bank (PSB) àti Saana Capital, ilé-iṣẹ́ ìsanwó orílẹ̀ èdè sí orílẹ̀ èdè àgbáyé kan pẹ̀lú ìwé ẹ̀rí láti Ilé ìfowópamọ́ Àpapọ̀ Nigeria (CBN), ti dòwòpọ̀ láti fààyè gba àwọn iṣẹ́ ìsanwó ọjà àti ìrọ̀rùn àwọn ìfowóráńṣẹ́ wọlé àti jáde káàkiri Afíríkà.
Àwọn iṣẹ́ ìfowóráńṣẹ́-wọlé àti ìfowóráńṣẹ́-síta fi ààyè gbà yín láti gba owó wọlé kí ẹ sì san owó jáde.
Àwọn ìsanwówọlé, gẹ́gẹ́ bí àwọn wọ̀nyẹn tí wọ́n wá láti orí ìtajà orí ẹ̀rọ ayélujára, ìwé ìsanwó ọjà, tàbí owó ìṣàbápín, ní í ṣe pẹ̀lú gbígba owó lọ́wọ́ àwọn oníbàárà.
Fífi owó ráńṣẹ́ sí àwọn olùbádòwòpọ̀, olùpèsè ọjà, òṣìṣẹ́, tàbí awint ẹgbẹ́ mìíràn fún onírúurú nǹkan, bit owó ọjà, owó oṣù, tàbí owoy orí, jẹ́ ìfowóráńṣẹ́ àsanwọlé.
Tẹ́lẹ̀, iṣẹ́ ìfowóráńṣẹ́ wọlé wà fún àwọn oníbàárà tí wọ́n fẹ́ fi owó ráńṣẹ́ láti Uganda àti Rwanda.
Àmọ́ sá, ìbádòwòpọ̀ náà yóò fún àwọn ọmọ Áfríkà ní àǹfààní sí iṣẹ́ yìí, tí ó fi mọ́ iṣẹ́ ìsanwó.
Ní bí àwọn ọjà 15, tí ó fi mọ́ Nigeria, Ghana, Sudan, Ivory Coast, Uganda, Zambia, Benin, Cameroon, South Africa, àti Madagascar, MTN MoMo ní àwọn oníbàárà tí ó lé ní mílíọ̀nù 51 gẹ́gẹ́ bí ó ṣe wà ní Oṣù Kẹjọ 2022.
Gẹ́gẹ́ bí ọ̀rọ̀ kan, àwọn oníbàárà MoMo ní Nigeria yóò gba ìkéde nípasẹ̀ àtẹ̀jíṣẹ́ nígbàkigbà tí ẹnikẹ́ni bá fi owó ráńṣẹ́ sí àwọn àpamọ́ wọn láti àwọn orílẹ̀ èdè tí a dárúkọ.
Yóò sì fi déédéé owó abẹ́lé sí àpamọ́ MoMo wọn ní àsìkò ìfowóráńṣẹ́ náà.
Nítorí àjọṣepọ̀ yìí, àwọn oníbàárà MoMo PSB kò ní nílò àwọn owó ilẹ̀ òkèèrè tàbí àwọn àsùnwọ̀n ìgbowó-ilẹ̀-òkèèrè-wọlé láti fi owó ráńṣẹ́ síta tàbí gba owó wọlé tààrà láti àwọn oríṣiríṣi orílẹ̀ èdè Áfríkà nípa ṣíṣe àmúlò àsùnwọ̀n MoMo.
Ọ̀gá Àgbà Pátápátá MoMo PSB, Eli Hini, sọ pé, "Àjọṣepọ̀ yìí wà ní ìbámu pẹ̀lú ìpinnu wa láti pèsè àwọn ọ̀nà àbáyọ ọ̀tun fún ìṣúná èyí tí yóò pèsè fún àìní àwọn oníbàárà wa tí ó ń yí padà sá.
Pẹ̀lú ètò yìí, à ń jẹ́ kí ìfowóráńṣẹ́ àti ìsanwó ọjà láti orílẹ̀ èdè sí orílẹ̀ èdè káàkiri Afíríkà rọrùn, kí ó kojúwọ̀n, kí iye rẹ̀ sì má ga ju ara lọ tó ti àtẹ̀yìnwá."
Ìròyìn yìí jáde lẹ́yìn ọjọ́ díẹ̀ tí MTN kéde pé Mastercard ti gbà láti ra ìpín ìdókòwò kékeré nínú ìpín ìmọ̀ ẹ̀rọ nínú ìṣúná bílíọ́nù $5.2 rẹ̀.
TikTok sí ilé-iṣẹ́ ní Kenya ó sì ń ṣiṣẹ́ pẹ̀lú ìjọba láti ṣàkóso àkóónú lórí ìkànnì ìkànnì rẹ̀.
Lẹ́yìn ìpàdé kan pẹ̀lú Ọ̀gá Àgbà Pátápátá TikTok, Shou Zi Chew, ní Ọjọ́bọ̀, Ààrẹ Kenya William Rutot kéde pé àwọn àkóónú èébú tàbí tí kò bójú mu ni wọ́n yoot mú kúrò láti orí ìkànnì aláwòránhùn kékeré náà.
TikTok yóò dòwòpọ̀ pẹ̀lú ìjọba Kenya láti ṣe àmójútó àwọn àkóónú lórí ìkànnì rẹ̀ láti tẹ̀lé àwọn ìlànà àwùjọ rẹ̀.
Àwọn Òṣìṣẹ́ Ilé Aṣòfin Ìlú náà sọ pé TikTok yóò sí ẹ̀ka ilé-iṣẹ́ ní Nairobi yóò sì gba àwọn ọmọ Kenya ṣíṣe láti ṣiṣẹ́ fún ìkànnì náà, nígbà tí wọ́n mẹ́nubà Kenya gẹ́gẹ́ bí ọ̀kan lára àwọn orílẹ̀ èdè tí wọ́n ń kópa lórí ohun èlò ẹ̀rọ àwòránhùn kékeré náà jùlọ.
Gẹ́gẹ́ bí Reuters Institute Digital News Report 2023 ṣe sọ, Kenya ni ó ní àwọn aṣàmúlò TikTok tí ó pọ̀ jùlọ káàkiri àgbáyé, pẹ̀lú àwọn aṣàmúlò 54% ní orílẹ̀ èdè náà tí wọ́n ń lò ohun èlò ẹ̀rọ náà fún àwọn iṣẹ́ gbogbogbò àti àwọn 29% tí wọ́n ń lò ó fún ìròyìn.
Ìgbésẹ̀ yìí tẹ̀lé ẹ̀bẹ̀ olùbẹ̀wẹ̀ kan sí àwọn aṣòfin láti fòfin de TikTok ní Kenya.
Olórí àwọn ọmọ ẹgbẹ́ tí ó pọ̀ jùlọ nínú ìgbìmọ̀, Kimani Ichung'wa, sọ pé nítorí pé wọ́n gbé ohùn èlò ẹ̀rọ náà ń gba àwọn ọ̀dọ́ ṣíṣẹ́, ilé aṣòfin kò lè fòfin dè é.
Opiyo Wandayi, Olórí àwọn ọmọ ẹgbẹ́ tí wọn kò pọ̀ nínú ìgbìmọ̀, gbà pẹ̀lú ọ̀rọ̀ yìí, ó sọ pé wíwo ìwọ̀n àísíṣẹ́ ní Kenya àti àwọn ìdojúkọ tí orílẹ̀ èdè náà ń kojú, orílẹ̀ èdè náà kò lè dá ṣe àṣeyọrí ní àsìkò ìmọ̀ ẹ̀rọ yìí.
Nítorí náà, Ààrẹ Ruto sọ pé YouTube, X (Twitter tẹ́lẹ̀), àti Facebook ti gba láti ṣe àgbékalẹ̀ owó tí yóò máa wọlé láti ara àkóónú tí àwọn ọ̀dọ́ bá ṣẹ̀dá.
Ó ṣàkíyèsí pé ìjọba tí sọ̀rọ̀ pẹ̀lú adarí àwọn ilé-iṣẹ́ wọ̀nyí láti ṣe àgbékalẹ̀ àǹfààní fún àwọn ọmọ Kenya tí wọ́n ní ẹ̀bùn.
Kint ni ó tún kù, ní Ọjọ́ 2 Oṣù Kẹjọ, 2023, Ẹ̀ka ìjọba fún ìròyìn, Ìbáraẹnisọ̀rọ̀, àti Ọrọ̀ ajé Ìmọ̀ ẹ̀rọ Kenya kéde pé àwọn yóò ṣe àtúnyẹ̀wò àwọn òfin tí ó ń dáàbò bo àwọn aṣàmúlò ìkànnì ìbánidọ́rẹ̀ẹ́.
Ó tún fi àìbalẹ̀ ọkàn hàn nípa àwọn aṣàmúlò TikTok ìsinsìnyí tí wọ́n máa ń lọ sórí afẹ́fẹ́ ní bí 11 alẹ́ àti 3 àárọ̀ tí wọ́n sì máa ń ṣe àgbékalẹ̀ àwọn àkóónú tí kò ṣe é fẹnu sọ.
South Africa fẹ́ fòpin sí àwọn àkóónú tí ó léwu lórí ẹ̀rọ ayélujára
YouTube ń ṣe ìdánnkanwò àbùdá tí yóò fààyè gba àwọn aṣàmúlò láti wá orin nípa kíkùn orin, kíkọ orin, tàbí ṣíṣe àkásílẹ̀ rẹ̀ lórí àwọn ohun èlò Android.
Àwọn aṣàmúlò tí wọ́n ní àǹfààní sí ìdánnkanwò náà lè yí láti àbùdá ìwádìí orin tuntun náà àti ìwádìí ohun YouTube nígbà tí wọ́n bá ń kun orin, kọ orin, tàbí ṣe àkásílẹ̀ orin náà fún ìṣẹ́jú àáyá mẹ́ta tàbí jù bẹ́ẹ̀ lọ.
Nígbà náà ni ìkànnì náà yóò ṣe ṣe ìdámọ̀ orin náà yóò sì tọ́ka aṣàmúlò sí àwọn àwòránhùn orí YouTube pàtàkì tí wọ́n ní àwọn orin tí wọ́n ń wa, èyí tí ó lè jẹ́ ojúlówó àwọn àwòránhùn orin, àwọn àtinúdá ìṣẹ̀dá aṣàmúlò, tàbí àwọn Àwòránhùn kékeré.
Èyí ni ohun tí mo ní fún yín lónìí:
NALA ṣe ìfilọ́lẹ̀ àwọn ìsanwó láti UK àti EU sí Nigeria
Cellulant yóò dá 20% àwọn òṣìṣẹ́ rẹ̀ dúró
South Africa fẹ́ fòpin sí àwọn àwọn àkóónú tí ó léwu lórí ẹ̀rọ ayélujára
NALA ṣe ìfilọ́lẹ̀ àwọn ìsanwó láti UK àti EU sí Nigeria
Àwọn ọmọ Nigeria ní United Kingdom àti European Union lè fowó ráńṣẹ́ sílé báyìí nípa ṣíṣe àmúlò ìkànnì orílẹ̀ èdè sí orílẹ̀ èdè ti Tanzania, NALA.
Àwọn oníbàárà lè ṣe ìgbàsórí-ẹ̀rọ ohun èlò ẹ̀rọ náà láti orí App tàbí Play Store láti fi owó ráńṣẹ́ láti orí àwọn káàdì wọn, àsùnwọ̀n ilé ìfowópamọ́, tàbí Google tàbí Apple Pay sí àsùnwọ̀n ilé ìfowópamọ́ Nigeria.
Nígbà tí NALA ń fààyè gba àwọn oníbàárà láti fi owó ráńṣẹ́ sí Nigeria báyìí, ilé-iṣẹ́ náà ń gbìyànjú láti gba àwọn ìwé àṣẹ tí ó ṣe pàtàkì láti fi ààyè gba àwọn oníbàárà láti tún lè fi owó ráńṣẹ́ jáde láti Nigeria.
Ìkànnì náà wà ní Tanzania, Ghana, Cote d'Ivoire, Senegal, Cameroon, Kenya, Uganda, àti Rwanda.
NALA ń gbèrò láti dókòwò ní Nigeria nípa ṣíṣe ìmúgbòòrò fún iye àwọn iṣẹ́ abẹ́lé tí ó ń pèsè afit ṣíṣe ìbádòwòpọ̀ pẹ̀lú àwọn akópa abẹ́lé bí àwọn ilé ìfowópamọ́ àti àwọn olùpèsè ìsanwójáde.
Ní Oṣù Kẹta 2023, NALA kéde pé Ilé ìfowópamọ́ ti Tanzania ti fún un ní ìwé ẹ̀rí láti máa pèsè ètò ìsanwó, èyí tí ó ṣílẹ̀kùn fún àjọṣepọ̀ tààrà pẹ̀lú àwọn ilé ìfowópamọ́ àti àwọn olùpèsè ìsanwó alágbèéká bí M-PESA.
Ó tún ṣetán láti fi mílíọ̀nù $1 kan dókòwò láti ṣe àwọn iṣẹ́ àkànṣe ní Tanzania. NALA tún ṣètò láti dókòwò pẹ̀lú mílíọ̀nù $5 (milonu KSh 636) sínú àwọn iṣẹ́ rẹ̀ ní Kenya.
Cellulant yóò dá 20% àwọn òṣìṣẹ́ rẹ̀ dúró.
Cellulant yóò dá 20% àwọn òṣìṣẹ́ dúró ní "ọjọ́ iwájú" gẹ́gẹ́ bí ara àtúnhun àwọn òṣìṣẹ́.
Èyí ni ìdádúró abala kejì ilé-iṣẹ́ ìsanwó náà, lẹ́yìn àdínkù ìkànìyàn tí oy wáyé ṣáájú ní 2023.
Ilé-iṣẹ́ náà, tí ó ń ṣiṣẹ́ ní àwọn orílẹ̀ èdè 19, fẹ́ fojúsun ọgbọ́n àgbékalẹ̀ ọjà tí ó ń ṣẹ̀dá àwọn ọjà tí wọn da lórí àwọn aṣàmúlò fún ìdàgbàsókè. Kín ni ìdí?
Cellulant sọ pé ọjà tí ó ń yí padà ní gbogbo ìgbà àti àwọn ìdókòwò nínú ìmọ̀ ẹ̀rọ àìfọwọ́yí nípa lórí ìlànà tuntun náà.
Àtúntò àwọn àgbékalẹ̀ ọjà rẹ̀ láìpẹ́ sí àwọn ọ̀wọ́ mẹ́rin náà nípa.
Ilé-iṣẹ́ ìsanwó náà ń ṣe àkójọpọ̀ àwọn ojúṣe nígbà tí ó ń ṣe àgbékalẹ̀ àwọn tuntun mìíràn.
Ó ní òun yóò pèsè owó ìdádúró fún àwọn òṣìṣẹ́ afaragbá àti àfikún ààbò ìtọ́jú fún ara wọn àti àwọn ẹbí wọn.
South Africa fẹ́ fòpin sí àwọn àkóónú tí ó léwu lórí ẹ̀rọ ayélujára
South Africa ní di Ọjọ́ Kẹjọ Oṣù Kẹ̀sán, 2023, láti sọ̀rọ̀ lórí àwọn òfin tuntun tí Film and Publication Board (FPB) tẹ̀ jáde láti fòpin sí ewu orí ẹ̀rọ ayélujára.
Àwọn òfin wọ̀nyí, tí wọ́n tẹ̀ jáde ní ìpín mẹ́ta, ó dórí ìpínsísọ̀rí àwọn àkóónú tí ó léwu, ìdènà ewu lórí ẹ̀rọ ayélujára, àti pínpín àwòránhùn láti ọ̀dọ̀ ẹnìkan sí ẹlòmíràn.
Kín ni àkóónú tí ó léwu?
Gẹ́gẹ́ bí ìlànà, ó dórí ìhòòhò ọmọdé, ọ̀rọ̀ ìkórìíra, àti àkóónú tí ó ní í ṣe pẹ̀lú ìpolongo ogun, ó kéde ìkórìíra nípasẹ̀ àwọn àbùdá ẹgbẹ́ ọ̀tọ̀ kan, àti pé ó ní ọ̀rọ̀ ìrúfin láti fa ewu.
Àwọn àkóónú ẹ̀kọ̀ ni ìwà Ìbálòpọ̀ tí ó hànde, ìfipábánilòpọ̀, ìbálòpọ̀ ẹranko àti ènìyàn, ìbálòpọ̀ láàrin ẹbí, àwọn ìwà tàbí ìṣe tí ó dojúti ọmọniyan, àti ìdásílẹ̀ ìwà ipá inú ẹbí tí ó fojú hàn.
Nígbà wo ni àkóónú léwu?
Nígbà tí ènìyàn kan bá ní ìrírí ìnira ìmọ̀lára, ọkàn, tàbí ẹ̀kọ́ nítorí àkóónú kan, bóyá eré fíìmù, eré ayò, tàbí àtẹ̀jáde tí wọ́n pín ká nípasẹ̀ ìkànnì orí ẹ̀rọ tàbí ojú ayé, tí ó fi mọ́ ẹ̀rọ ayélujára, akoknut bẹ́ẹ̀ léwu.
FPB sọ pé, láti mọ̀ bóyá àkóónú kan léwu, ènìyàn gbọ́dọ̀ wo ìhun òfin tí ó dá lórí òmìnira àgbéjáde àti ọ̀rọ̀ sísọ àti èyíkéyìí gbèdéke.
Ní àfikún, ìlànà náà fẹ́ àwọn ìsàsopọ̀ ẹlẹ́gbẹ́jẹgbẹ́ lójú láti ní àwọn ìkànnì àtẹ̀jíṣẹ́ àti àwọn ẹgbẹ́ ìdákọ́ńkọ́ lórí Facebook, WhatsApp, àti Telegram, ó sì lòdì sí ìpínká àkóónú ìdákọ́ńkọ́ láì gba àṣẹ lọ́wọ́ ẹni tí ọ̀rọ̀ kán tàbí láti ṣe wọ́n ní ìjàm̀bá.
Ohun tí mo ń kà àti èyí tí mo ń wò
Spotify ṣe àgbékalẹ̀ àwọn irinṣẹ́ ìgbésáfẹ́fẹ́, tí ó fi mọ́ àwọn ojú ìwé tí ó ṣe é ṣẹ̀dá, ìyànnàná àti àwọn àkóso mìíràn
Ẹ̀sìn, Ìwà & Àwùjọ | Ìdí tí Ẹ̀sìn fi Ṣe àdínkù Ọ̀rọ̀ Ìwà
Ẹ jẹ́ ká sọ̀rọ̀ nípa Ìbálòpọ̀: Òtítọ́ nínú Ìyapa Ìgbádùn Ìbálòpọ̀
NALA ṣe àgbékalẹ̀ àwọn ọ̀nà ìsanwó láti UK àti EU sí Nigeria, ó gbèrò láti fi ààyè gba àwọn ọmọ Nigeria láti fowó sí òkè òkun
NALA, ilé-iṣẹ́ ìmọ̀ ẹ̀rọ nínú ìṣúná àdìdelẹ̀ kan, ti bẹ̀rẹ̀ sí ní gba ìsanwó wọlé sí Nigeria lati United Kingdom àti European Union.
Àwọn oníbàárà lè lo ohun èlò ẹ̀rọ náà láti ṣe ìfowóráńṣẹ́ láti orí àwọn káàdì, àsùnwọ̀n ilé ìfowópamọ́, tàbí Google tàbí Apple Pay sí ilé ìfowópamọ́ Nigeria.
Awomt aṣàmúlò lè ṣe ìgbàsórí-ẹ̀rọ ohun èlò ẹ̀rọ yìí láti orí App Store tàbí Play Store, kí wọ́n forúkọsílẹ̀, kí wọ́n sì jẹ́rìí ìdánimọ̀ wọn kí wọ́n tó máa lo ìkànnì náà.
Nígbà tí ẹ bá ń fowó ráńṣẹ́ sí Nigeria, tẹ àlàyé nípa ilé ìfowópamọ́ ẹni tí yóò gbowó, yan àṣàyàn ìsanwó, kiy o sì fi àṣẹ sí ìfowóráńṣẹ́ náà.
"Ní báyìí, NALA fààyè gba àwọn oníbàárà láti fowó ráńṣẹ́ sí Nigeria.
À ń ṣiṣẹ́ lórí gbígba ìwé ẹ̀rí tí yóò fi ààyè gba àwọn oníbàárà láti tún fi owó ráńṣẹ́ jáde láti orílẹ̀ èdè Nigeria," Olùdásílẹ̀ àti Ọ̀gá Àgbà Pátápátá NALA, Benjamin Fernandes, sọ èyí.
Ilé-iṣẹ́ Tanzania náà sọ pé òun ń pòǹgbẹ̀ ní gbogbo ìgbà láti pèsè àwọn iyeó tí ó dára jùlọ ní àfiwé pẹ̀lú àwọn olùpèsè iṣẹ́ mìíràn.
Àwọn oníbàárà tún lè ṣe àfiwé àwọn iyeó láti ọ̀dọ̀ àwọn onírúurú olùpèsè iṣẹ́ nínú ohun èlò ẹ̀rọ yìí, láti rí pé wọ́n ṣe àdéhùn tí ó dára jùlọ.
Bí NALA ṣe ń mú ìrọ̀rùn dé bá níní àǹfààní sí àwọn iṣẹ́ ìṣúná fún àwọn ọmọ Tanzania
Nítorí pé 1 nínú àwọn ọmọ Áfríkà 4 máa ń wá láti Nigeria, bí ọ̀rọ̀ Fernandes, ọjà náà jẹ́ asíwájú fún ìmúgbòòrò NALA káàkiri Afíríkà.
"Nigeria ni ọjà ọrọ̀ ajé tí ó tóbi jùlọ ní Áfríkà.
Ní 2021, Àpapọ̀ Èrè Abẹ́lé Nigeria jẹ́ bílíọ́nù $441, èyí tí ó mú kí síwájú àwọn ọrọ̀ ajé bí Egypt àti South Africa.
Nigeria tún ní iye ènìyàn tí ó pọ̀ jùlọ, pẹ̀lú ó tó àwọn olùgbé ẹ̀yìn odi tí ó tó Ẹgbẹ̀rún 400 tí wọ́n ń gbé ní United States àti Ẹgbẹ̀rún 200 tí wọ́n ń gbé ní United Kingdom."
Àwọn oníbàárà lè fowó ráńṣẹ́ nípasẹ̀ ohun èlò ẹ̀rọ sí àwọn orílẹ̀ èdè Ìwọ Oòrùn Afíríkà 4: Ghana, Cote d'Ivoire, Senegal, àti Cameroon.
Ó tún wà ní àwọn orílẹ̀-èdè Ìlà-oòrùn Áfríkà, tí ó fi mọ́ Kenya, Uganda, àti Rwanda.
Nítorí náà, ní Oṣù Kẹta 2023, NALA kéde pé Ilé ìfowópamọ́ Tanzania ti fún un ní ìwé ẹ̀rí láti pèsè àwọn ètò ìsanwó, èyí tí ó ṣílẹ̀kùn fún ìṣàṣepọ̀ tààrà pẹ̀lú àwọn ilé ìfowópamọ́ àti àwọn olùpèsè ìsanwó alágbèéká bí M-PESA.
Ó tún ń gbèrò láti fi mílíọ̀nù $1 dókòwò láti ṣẹ̀dá àwọn àkànṣe iṣẹ́ ní Tanzania.
NALA tún ṣètò láti fi mílíọ̀nù $5 (mílíọ̀nù KSh 636) dókòwò sínú àwọn iṣẹ́ rẹ̀ ní Kenya.
"A pinnu láti dókòwò ní Nigeria nípa ṣíṣe ìdásílẹ̀ iye iṣẹ́ abẹ́lé tí à ń pèsè kí a sì ṣẹ̀dá ìbádòwòpọ̀ pẹ̀lú àwọn akópa abẹ́lé bí àwọn ilé ìfowópamọ́ àti àwọn olùpèsè ìsanwójáde," Fernandes sọ nípa àwọn ìpinnu ilé-iṣẹ́ náà fún ọjà Nigeria.
Hustlers kò sanwó padà ní Kenya
Àwọn oníbàárà Vodafone Cash pẹ̀lú àwọn mítà ajáfáfá ní Ghana lè ra iná mọ̀nàmọ́ná àsansílẹ̀ nípa pípe *110#.
Àwọn oníbàárà lè forúkọ mítà méjì sílẹ̀, wọ́n lè yan mítà tí wọ́n fẹ́, kí wọ́n tẹ iyeó tí wọ́n fẹ́ rà, kí wọ́n sì fi àṣẹ sí i pẹ̀lú Nọ́ḿbà Ìdánimọ̀ Àdáni.
Àǹfààní sí i wà nípa USSD báyìí, Vodafone Ghana ń gbèrò láti ṣe àfikún àwòmọ́ ìsanwó sí My VodafoneApp (MVA) rẹ̀ láìpẹ́.
Èyí ni ohun tí mo ní fún yín lónìí:
Moniepoint gba ìmọ̀ ẹ̀rọ nínú ìṣúná Kenya
Hustler Fund ti Kenya ní ìwọ̀n ẹ̀yáwó ìpìlẹ̀ ńlá.
Moniepoint gba ìmọ̀ ẹ̀rọ nínú ìṣúná Kenya
Ìmọ̀ ẹ̀rọ nínú ìṣúná Nigeria, Moniepoint, ti wọ Kenya nípa ríra Kopo Kopo, ilé-iṣẹ́ ìmọ̀ ẹ̀rọ nínú ìṣúná Kenya kan.
Ìgbésẹ̀ yìí tẹ̀lé àṣẹ láti ọwọ́ Adarí Ìdíje náà ní Kenya lẹ́yìn tí ilé-iṣẹ́ náà ṣe àwọn alàkalẹ̀ ìṣúná tí ó yẹ.
Kín ni ìdí fún àṣẹ òfin?
Àṣẹ CAK gbọ́dọ̀ jẹ́ gbígbà kí wọ́n tó tẹ̀síwájú pẹ̀lú èyíkéyìí àwọn ìdúnàádúrà ajẹmọ́dàpọ̀ tí ó ní í ṣe pẹ̀lú àwọn ẹgbẹ́ tí àpapọ̀ èrè wọn tàbí dúkìá wọn kọjá bílíọ́nù KSh 1.
Moniepoint pèsè àwọn ẹ̀yáwó, irinṣẹ́ àkóso okòwò, ìkànnì ìsanwó okòwò, àti iṣẹ́ ajẹmọ́-Ilé ìfowópamọ́ bí ìpawómọ́ àti ìdókòwò.
Kopo Kopo pèsè ohun kan náà ayafi iṣẹ́ ajẹmọ́ ilé ìfowópamọ́.
Ó lé ní àwọn okòwò mílíọ̀nù 1.5 tí ń lo Moniepoint ní Nigeria, wọ́n sì fẹ́ ṣe ohun yìí kan ní Kenya.
Àfikún Ìròyìn: Moniepoint wọ ọjà ilé ìfowópamọ́ ara ẹni ní Nigeria láìpẹ́ nípa ṣíṣe ìfilọ́lẹ̀ ohun èlò ẹ̀rọ àwọn oníbàárà àti àwọn káàdì ìsanwó.
Ilé-iṣẹ́ náà, tí ó ń pèsè ìkànnì ìsanwó, ìfowópamọ́, àti àwọn iṣẹ́ ọlọ́pọ̀ ìṣe fún àwọn okòwò tẹ́lẹ̀, yóò mú kí àwọn iṣẹ́ wọn wà fún gbogbo ènìyàn.
Ìmọ̀ ẹ̀rọ nínú ìṣúná náà ní àgbájọ àjọ ìfowópamọ́ tí ó tóbi nísinsìnyí ní orílẹ̀ èdè.
Hustler Fund ti Kenya ní ìwọ̀n ẹ̀yáwó ìpìlẹ̀ ńlá.
Owó ìṣúná àkóyawọ́ tí Kenya ṣe àtìlẹ́yìn fún, Hustler Fund, ní ìwọ̀n ẹ̀yáwó ìpìlẹ̀ ńlá ju àwọn ilé ìfowópamọ́ ìṣòwò, Savings and Credit Cooperatives (SACCOS), àti àwọn àjọ ìṣúná mìíràn lọ.
Kiny ni Hustler Fund?
Èyí ni àlàyé abẹ́lé díẹ̀: Nígbà tí Ruto, Ààrẹ Kenya, díje fún ipò ní 2022, ó ṣe ìlérí láti ṣe ìdásílẹ̀ Hustler láti sey ìfilọ́lẹ̀ ètò ọrọ̀ ajé tuntun.
Ní Ọjọ́ 30 Oṣù Kọkànlá, 2022, Ààrẹ náà ṣe ìfilọ́lẹ̀ owó àtìlẹ́yìn yìí láti máa ya àwọn ọmọ Kenya, pàápàá jùlọ àwọn tí wọ́n ń rówó kékeré tàbí tí wọ́n ń là kàkà, ó kéré jù mílíọ̀nù $420.
Ó ń pèsè ẹ̀yáwó ọlọ́jọ́ díẹ̀ – láàrin KSh 500 àti KSh 50, 000 – fún àwọn olókowò Kenya ní ìwọ̀n èlé 8%.
Nísinsìnyí, 29% bílíọ́nù KSh 10.2 (Mílíọ̀nù KSh 70.6) àwọn ẹ̀yáwó àjẹsílẹ̀ ní wọ́n kà sí "gbèsè tí kò wọlé", tí ó túmọ̀ sí pé àwọn olùyáwó kò tiit san wọ́n bí wọ́n ṣe sọ.
Ní pàtàkì, àwọn ẹ̀yáwó Hustler Fund, tí gbogbo rẹ̀ jẹ́ bílíọ́nù KSh 2.9 (mílíọ̀nù $20) gẹ́gẹ́ bí owó yíya, ni wọ́n kà sí àwọn ẹ̀yáwó tí kò ṣiṣẹ́ (NPL).
Ìdá 29 nínú ọgọ́rùn-ún yìí ṣe pàtàkì ní àfiwé pẹ̀lú àwọn ilé ìfowópamọ́ ìṣòwò, SACCOS, àti àwọn ibùdó ìṣúná-kéékèèké.
Ní Oṣù Kejìlá 2022, ìdá ọgọ́rùn-ún gbèsè tí kò wọlé tàbí àwọn ẹ̀yáwó tí kò ṣiṣẹ́ SACCOS jẹ́ 8.6%.
Ìwọ̀n NPL (ẹ̀yáwó tí kò ṣiṣẹ́) ní Kenya fún àwọn ilé ìfowópamọ́ okòwò ni 14.5%, nígbà tí àwọn ìwọ̀n NPL fún àwọn ilé ìfowópamọ́ kéékèèké jẹ́ 23%.
Kín ló tún kù, ìjọba Kenya ti ṣe ìfilọ́lẹ̀ àmì gbèsè láti ṣe àdínkù iye àwọn ènìyàn tí wọ́n jẹwó lórí àwọn ẹ̀yáwó Hustler Fund.
Ohun tí mo ń kà àti èyí tí mo ń wò
Meta ṣe àgbéjáde àwòṣe Ọgbọ́n Àtọọ́dá kan tí ó ń ṣe àdàkọ àti ìtumọ̀ èdè fún bí àwọn èdè 100.
Bí o ṣe lè borí Ayé Nígbà tí ó jẹ́ Ènìyàn tí ó máa ń ṣọ́ra púpọ̀
Bí ìfèsọ́mọbíbí ṣe ba ayé ìran àwọn obìnrin kan jẹ́
Moniepoint bọ́ sí gbangba lójijì ní Kenya pẹ̀lú ríra Kopo Kopo
Lẹ́yìn ọjọ́ tí wọ́n kéde ìfilọ́lẹ̀ ohun èlò ẹ̀rọ ìfowópamọ́ ara ẹni wọn, Moniepoint Inc. ti sọ pé àwọn ti gba àṣẹ láti ọwọ́ Competing Authority of Kenya (CAK) láti parí ríra Kopo Kopo.
Ọ̀rọ̀ kan láti ẹnu CAK sọ pé àṣẹ náà wá lẹ́yìn tí àwọn ìwádìí fi hàn pé kò lè nípa burúkú lórí ìfigagbága ní àwùjọ ìmọ̀ ẹ̀rọ ẹ̀yáwó tàbí kí ó fa ewu láàrin àwùjọ.
"A ti sọ gbangba pé ìfẹ́ Kenya ni ara àfojúsùn ws láti pèsè ìdùnnú ìṣúná fún àwọn ènìyàn káàkiri Afíríkà.
Inú wa dùn láti gbé ìgbésẹ̀ kìíní nípa gbígbà àṣẹ lọ́wọ́ àjọ aláṣẹ fún àwọn ètò wa láti pèsè ìdùnnú ìṣúná fún àwọn ọmọ Kenya a sì ń fojú sọ́nà láti tẹ̀síwájú nínú ìdúnàádúrà náà," Tosin Eniolorunda, Ọ̀gá Àgbà Pátápátá Ẹgbẹ́, Moniepoint Inc., sọ èyí.
Ní Kenya, Kopo Kopo pèsè ìsanwó àti iṣẹ́ ẹ̀yáwó fún àwọn okòwò wọ́n sì dá a sílẹ̀ ní 2011 láti ọwọ́ Ben Lyon àti Dylan Higgins.
Wọ́n kọ́kọ́ dá a sílẹ̀ ní United States, Kopo Kopo kọjá sí Kenya lẹ́yìn tí ó rí bí ìfigagbága ṣe wà ní ọjà ìsanwó America.
Ní Kenya, wọ́n dòwòpọ̀ pẹ̀lú Safaricom láti sí Lipa Na M-pesa fún àwọn oníṣòwò kéékèèké àti alábọ́dé, nípa pínpín owó ìdúnàádúrà láàrin wọn.
Ní 2012, wọ́n ń pèsè ẹ̀yáwó ìbẹ̀rẹ̀ okòwò tí Afb ṣe àtìlẹ́yìn.
Láti ìgbà yẹn, wọ́n ti gba àwọn ìdókòwò láti ọwọ́ Khosla Impact Fund, Accion Venture Lab, àti Bamboo Finance.
Lẹ́yìn tí wọ́n síwájú ìpele owó ìrànwọ́ Payday, àwọn ìròyìn jáde pé Moniepoint ń dúnàádúrà láti ra Payday.
Àmọ́ sá, ilé-iṣẹ́ náà yára tètè paná àwọn àhesọ wọ̀nyí, wọ́n sì tẹnu mọ́ ọn pé ọgbọ́n lásán ìdókòwò wọn.
Ṣùgbọ́n ní Oṣù Kẹfà, wọ́n kéde ìyànsípò Ross Strike gẹ́gẹ́ bí Olórí M & A àti Ọ̀rọ̀ tí ó ní í ṣe pẹ̀lú ìdókòwò, èyí tí ó ń ṣàfihàn èrò wọn láti lépa ìdàpọ̀ nínú ìpele wọn tí ó kàn.
Pẹ̀lú ríra Kopo Kopo, Moniepoint yóò ṣe ìmúgbòòrò wọn gbòógì kìíní ní ọdún méjì lẹ́yìn tí ó kọ́kọ́ sọ èrò rẹ̀ láti tàn káàkiri Ìwọ-oòrùn àti Àríwá Afíríkà.
Àwọn awakọ̀ aládàáni ní Nigeria gba orúkọ tuntun
WhatsApp ń ṣe àyẹ̀wò àtúntò-gbólóhùn tí ó gbòòrò, gẹ́gẹ́ bí àtúntò gbólóhùn ajẹmọ́-síńtáàsì fún àwọn ọ̀rọ̀ àgbàsọ àti àtòjọ olọ́ta.
Asint aṣàmúlò gbọ́dọ̀ ṣe àtúntò ọ̀rọ̀ nípa ṣíṣe àmúlò àwọn onírúurú agbaṣẹ́ṣe, tí ó fi mọ́ “ “, *," àti /, tí ó yí gbólóhùn tí a fẹ́ ṣe àtúntò po.
Àtúntò gbólóhùn tí ó tayọ kì í ṣe ohun tí kò wọ́pọ̀.
Awknt ohint èlò ẹ̀rọ bí Slack àti Google Chat pèsè síńtáàsì ní àfikún sí òpó àtúntò gbólóhùn.
WhatsApp pẹ̀lú ṣe àtìlẹ́yìn fún àtúntò gbólóhùn ìpìlẹ̀ bí àkọhàn, àkọsdẹ̀gbẹ́, àti ìwọ́gilé.
Èyí ni ohun tí mo ní fún yín lónìí:
Somalia fòfin de TikTok, Telegram
Mílíọ̀nù $11.2 owó ìdókòwò ìsáájú Abala A Zanifu
Àwọn awakọ̀ aládàáni ní Nigeria gba orúkọ tuntun
Somalia fòfin de TikTok, Telegram
Àwọn Olùpèsè Ẹ̀rọ-ayélujára ní Somalia ní di Ọjọ́ 24 oṣù Kẹjọ, 2023, láti dí òpó sí àwọn ìkànnì òpó ìbánidọ́rẹ̀ẹ́ — TikTok àti Telegram — àti tẹ́tẹ́ ìtakùn ayélujára kan, 1Xbet, tàbí kí wọ́n kojú àwọn àtúbọ̀tán.
Mínísítà fún Ìbáraẹnisọ̀rọ̀ àti Ìmọ̀ ẹ̀rọ, Jama Hasssan Khalif, sọ pé al-Shabaab àti àwọn àjọ mìíràn ń ṣàmúlò àwọn òun èlò ẹ̀rọ wọ̀nyí láti pín ìwà ipá, èròǹgbà, àti ìròyìn èké.
Al-e, fún àpẹẹrẹ, máa ń ṣe àgbéjáde àwọn àwòránhùn lórí TikTok àti àtẹ̀jíṣẹ́ lórí Telegram láti ṣàfihàn ìkọlù wọn, wọ́n gbà ọmọ ẹgbẹ́ tuntun, tàbí kí wọ́n dúnkookò mọ́ àwọn ọ̀tá.
Fún àlàyé, al-Shabaab túmọ̀ sí "odo" ni èdè Lárúbáwá.
Ó kọ́kọ́ jáde gẹ́gẹ́ bí ẹ̀ka àwọn oníjàgídíjàgan ọ̀dọ́ ní Islamia Court ti Somalia tí ó ti túká báyìí, èyí tí ó ṣèjọba ní Mogadishu, olú ìlú orílẹ̀ èdè náà, ní 2006 kí àwọn ológun Ethiopia tó lé wọn dànù.
Ìdí mìíràn tún nìyí: Ìjọba sọ pé wọ́n ń síjú àwọn ọmọdé sí àwọn ohun ìbàjẹ́, tí ó fi mọ́ ìwòkuwò, tẹ́tẹ́, àti òògùn olóró.
Wọ́n tún ń jẹ́ kí àwọn ènìyàn pàdánù àwọn àwòmọ́ ẹ̀sìn àti àṣà wọn.
Báwo ni àwọn ènìyàn ṣe ń fèsì sí ìròyìn yìí?
Nígbà tí àwọn kan fọwọ́ sí i tí wọ́n sì sọ pé ìfòfindè náà yóò dáàbò bo ètò ààbò àti ẹ̀kọ́ orílẹ̀ èdè náà, àwọn mìíràn takò pé ó lòdì sí ẹ̀tọ́ àwọn sí òmìnira ọ̀rọ̀ àti àǹfààní sí ìròyìn.
Wọ́n fi kún un pé al-Shabaab àti àwọn ẹgbẹ́ mìíràn sì lè máa bá ara wọn sọ̀rọ̀ nípa ṣíṣe àmúlò àwọn ìkànnì àti ọ̀nà mìíràn.
Ṣé ẹ gbà?
Ṣé ìfòfindè àwọn ohun èlò ẹ̀rọ wọ̀nyí ni ọ̀nà àbáyọ?
Àfikún Ìròyìn: Ọ̀gá Àgbà Pátápátá Bridget Connect Consultancy, Bob Ndolo, fi ìwé ìbẹ̀wẹ̀ kan sọwọ́ sí Olórí ilé Ìgbìmọ̀ Aṣòfin Orílẹ̀ èdè, Moses Wetang'ula, àti fòfin de TikTok ní Kenya.
Mílíọ̀nù $11.2 owó ìdókòwò ìsáájú Abala A Zanifu
Ilé-iṣẹ́ àdìdelẹ̀ Ìmọ̀ ẹ̀rọ nínú ìṣúná Kenya, Zanifu, ti ṣe àkójọ mílíọ̀nù $11.2 gẹ́gẹ́ bí owó ìdókòwò gbèsè nínú ìdókòwò ìbẹ̀rẹ̀ Abala A láti ṣe ìmúgbòòrò àwọn ọ̀nà àbáyọ rẹ̀ fún àwọn aláràtúntà kí ó sì mú ìlọsíwájú bá iṣẹ́ rẹ̀ ní Kenya.
Steve Biko àti (Ọ̀gá Àgbà Pátápátá) àti Sebastian Mithika ni wọ́n ṣe ìdásílẹ̀ rẹ̀, Zanifu ń pèsè owó ìrànwọ́ fún àwọn okòwò pínnísín, kéékèèké àti alábọ́dé (MSMEs).
Ó fojúsun àwọn okòwò tí wọ́n ń kojjt ìṣòro láti yá owó lọ́wọ́ àwọn tí wọ́n ń yá wọn lówó tẹ́lẹ̀ nítorí àìní ètò, àkọsílẹ̀ ìṣirò, àti dúkìá tí ó bojúmu láti lò gẹ́gẹ́ bí ìdógò.
Ó dá lroit ìwọ̀n ilé iṣẹ́ náà, àwọn ilé-iṣẹ́ lè gbà tó $10,000 gẹ́gẹ́ bí ìṣúná ìdókòwò, àwọn aláràtúntà sì ń gbà ọjà tí ó tó $200 sí $500.
Nítorí ìmúgbòòrò Zanifu, àwọn ilé-iṣẹ́ 500 ti darapọ̀ mọ́ àwọn oníbàárà rẹ̀, tí swont okòwò pínnísín 13, 000 sì yá owó láti ọwọ́ ilé-iṣẹ́ náà.
Ìwọ̀n èlé oṣooṣù bẹ̀rẹ̀ láti orí 5% sí 6%, wọ́n sì ti ròyìn àkọsílẹ̀ ìsanwópadà 99.2% nítorí àwọn onírúurú ìdí, dórí àgbékalẹ̀ òfin ìṣúná Zanifu.
Ilé-iṣẹ́ náà ń ṣètò láti lo owó náà láti pèsè àfikún iṣẹ́ ìṣúná, bí adójútòfo, kí wọ́n sì ṣe àgbékalẹ̀ àwọn irinṣẹ́ láti, ṣe ìrànlọ́wọ́ fún àwọn okòwò pẹ̀lú àkóso àkójọ ọjà àti àkọsílẹ̀, fún àpẹẹrẹ.
Àwọn awakọ̀ aládàáni ní Nigeria gba orúkọ tuntun
Ní Nigeria, àwọn awakọ̀ aladsankt fún àwọn ohun èlò ẹ̀rọ bí Bolt, Uber, àti InDrive ti darapọ̀ lábẹ́ ẹgbẹ́ tuntun kan, Amalgamated Union of App-based Transporters of Nigeria (AUTON).
Ẹgbẹ́ tí a mọ̀ sí Amalgamated Union of App-based Transport Workers of Nigeria (AUTWON) tẹ́lẹ̀, ẹgbẹ́ náà ní àfojúsùn tóóró ó sì kó gbogbo àwọn oníṣẹ́ ọkọ̀ papọ̀.
Lẹ́yìn tí Mínísítà fún àwọn Òṣìṣẹ́ Nigeria fọwọ́ sí AUTON, Akọ̀wé Gbogbogbò fún AUTON, Ibrahim Ayoade, sọ pé ẹgbẹ́ náà yóò máa mójú tó gbogbo àwọn òṣìṣẹ́ orí ẹ̀rọ nínú ilé-iṣẹ́ ìgbòkègbodò ọkọ̀, kì í ṣe àwọn awakọ̀ nìkan.
Gẹ́gẹ́ bí wọ́n ṣe ń ṣe nígbà tí wọ́n wà lábẹ́ àkóso AUTWON, àwọn awakọ̀ aládàáni aṣàmúlò ẹ̀rọ lè ṣe ìkórajọ, ìfẹ̀hónúhàn, kí wọ́n sì béèrè fún ẹ̀tọ́ wọn.
Kín ló tún kù, Ayoade sọ pé ìgbésẹ̀ láti di ẹgbẹ́ òṣìṣẹ́ láti ọwọ́ ìjọba bẹ̀rẹ̀ ní 2016.
Bí ó bá jẹ́ pé o kò tíì rí i tẹ́lẹ̀
Bí ilé-iṣẹ́ àdìdelẹ̀ yìí ṣe rí #100m nípa títa àwọn ìpanu lórí ẹ̀rọ-ayélujára, pẹ̀lú àwọn òṣìṣẹ́ 9 péré.
Ohun tí mo ń ka àti èyí tí mo ń wò
YouTube ń ṣiṣẹ́ lórí ètò kan láti sanwó fún àwọn oníṣẹ́ ọnà àti àwọn tí wọ́n lẹ́tọ̀ọ́ fún orin Ọgbọ́n Àtọọ́dá.
Ìdánnkanwò Èrò tí Yóò ṣe Àyípadà Bí Ó Ṣe ń rí Ìwàláàyè Rẹ.
Níní òye nípa Ìgbòòrò Ìjákọ̀jábo.
Ìjọba Somalia fòfin de TikTok, Telegram làti gbógun ti ìròyìn asinilọ́nà.
Ìjọba Somalia tí kéde pé òun yóò fòfin de àwọn ìkànnì ìbánidọ́rẹ̀ẹ́ — TikTok àti Telegram — àti ojú òpó tẹ́tẹ́ orí ẹ̀rọ, 1Xbet, láti gbógun ti àti láti ṣe ìdádúró àwọn iṣẹ́ àti àtinúdán tí kò dára, àti ìpolongo fún àṣejù.
Nínú ọ̀rọ̀ kan, Jama Hasssan Khalif, Mínísítà fún Ìbáraẹnisọ̀rọ̀ àti Ìmọ̀ ẹ̀rọ, fún àwọn Olùpèsè iṣẹ́ Ẹ̀rọ ayélujára di Ọjọ́ 24 oṣù Kẹjọ, 2023, láti ṣe àmúlò ìfòfindè náà tàbí kí wọ́n fojú winá òfin.
Khalif pàṣẹ fún àwọn ilé iṣẹ́ ìbáraẹnisọ̀rọ̀ ní Somalia láti dí òpónà sí àwọn ìkànnì náà nítorí pé àwọn aṣẹ̀rùbàlú àti àwọn àjọ burúkú ń lò wọ́n láti ṣe ìtànká àwọn àwòrán burúkú àti ìròyìn asinilọ́nà fún àwùjọ.
Ó tún sọ pé ìṣàmúlò ìkànnì ìbánidọ́rẹ̀ẹ́ láti ọwọ́ àwọn àjọ aṣẹ̀rùbàlú mú ọ̀pọ̀lọpọ̀ ewu lọ́wọ́ fún ààbò àti ìfìdímúlẹ̀ àwùjọ.
Ní báyìí, ẹ̀ka ìjọba náà ń ṣiṣẹ́ láti dáàbò bo ìwà àwọn ọmọ Somalia nígbà tí wọ́n bá ń lo àwọn irinṣẹ́ Ìbáraẹnisọ̀rọ̀ àti ẹ̀rọ ìbánisọ̀rọ̀.
Ìgbésẹ̀ náà wáyé lẹ́yìn oṣù díẹ̀ tí Ààrẹ Somalia, Hasssan Sheik Mohamud, kéde ìkọlù ológun mìíràn sí al-Shabaab láti yanjú rẹ̀ láàrin oṣù tí ó ń bọ̀.
Al-Shabaab túmọ̀ sí.
Ó kọ́kọ́ hàn gẹ́gẹ́ bí ẹ̀ka àwọn ọ̀dọ́ oníjàgídíjàgan Islamic Courts tí ó ti túká ní Somalia báyìí, èyí tí ó dárí Mogadishu ní 2006 kí àwọn ọmọ ológun Ethiopia tó lé wọn jáde.
Ní Oṣù Kẹjọ 2022, ìjọba Somalia ṣe ìfilọ́lẹ̀ ìkọlù kan kojú al-Shabaab, wọ́n ṣàmúlò àǹfààní náà láti gbogunt tí àìbàlẹ̀ ọkàn tí ó ń lọ lórí ìṣẹ̀rùbàlú àwọn ẹlẹ́sìn ìmọ̀le, pàápàá jùlọ láàrin àwọn ìran Hawiye tí wọ́n lágbára nínú ìṣèlú.
Àwọn aṣẹ̀rùbàlú Al-Shabaab máa ń gbé àtẹ̀jáde síta lóorekóòrè nípa àwọn iṣẹ́ wọn lórí TikTok àti Telegram.
Wọ́n ṣe àgbéjáde àwọn àwòránhùnz ìròyìn, àti àwọn àkásílẹ̀ ìfọ̀rọ̀wánilẹ́nuwò pẹ̀lú àwọn Ọ̀gá wọn lórí ìkànnì àtẹ̀jíṣẹ́ Telegram.
Ní 2022, ìjọba Somalia pàṣẹ fún àwọn Olùpèsè iṣẹ́ Ẹ̀rọ ayélujára láti dí àwọn ojú òpó ìtakùn al-Shabaab, ṣùgbọ́n àwọn ìkànnì kan sì wà ní ṣíṣí sílẹ̀ káàkiri àgbáyé.
Ní pàtàkì, 1Xbet, ti mú àìbalẹ̀ ọkàn wà nípa pé ó ń ru ìkúndùn tẹ́tẹ́ sókè láàrin àwọn ọ̀dọ́.
Kín ló tún kù, ní ọ̀sẹ̀ tó kọjá, Ọ̀gá Àgbà Pátápátá Bridget Connect Consultancy, Bob Ndolo fi ìwé ìbẹ̀wẹ̀ kan ráńṣẹ́ sí Olórí Ilé Ìgbìmọ̀ Aṣòfin Orílẹ̀ èdè, Moses Wetang'ula, tí ó sì rọ̀ ọ́ láti fòfin de TikTok ní Kenya.
Bí ilé-iṣẹ́ àdìdelẹ̀ yìí ṣe pa mílíọ̀nù#100 nípa títa àwọn ìpanu lórí ẹ̀rọ-ayélujára, pẹ̀lú àwọn òṣìṣẹ́ 9 péré.
Ní Ọjọ́ kan ní 2015, lásìkò ọdún Uche Ukonu tí ó gbẹ̀yìn ní Covenant University, ó ní ìfẹ́ láti jẹ ìpanu díndín.
Ó fẹ́ ẹ fún ara rẹ̀, ṣùgbọ́n ọ̀pọ̀lọpọ̀ àwọn tí wọ́n ń ta ìpanu díndín láyìíká máa ń tà àwọn ọjà púpọ̀ nìkan, èyí tí wọn yóò ṣe bí wọ́n bà tí forúkọsílẹ̀ láti rà á láti ọjọ́ kan sáájú.
Ó ń ronú bóyá ó ṣòro láti rí ìpanu díndín, ó bẹ̀rẹ̀ sí ní béèrè lọ́wọ́ àwọn ènìyàn bóyá wọ́n ní ìṣòro títẹ́ ìfẹ́ ara wọn bákan náà.
Ó rí i pé bí kò bá sí ówàńbẹ̀ tàbí ayẹyẹ kékeré, kò fẹ́rẹ̀ẹ́ ṣe é ṣe láti ra ìpanu díndín fún araà rẹ.
Bẹ́ẹ̀ sì ni, èrò Smallchopsng bẹ̀rẹ̀ sí ní sarajọ̀ ní ọkàn rẹ̀.
Lónìí, èrò náà ti mú mílíọ̀nù #100 wọlé gẹ́gẹ́ bí owó tó wọlé láàrin ọdún méje.
"Ohun tí ó bẹ̀rẹ̀ gẹ́gẹ́ bí ìpòǹgbẹ fún ìpanu díndín, sọ mí di ẹni tí ó ní àwọn ọjà ìpín ìdókòwò kékeré ní ilé-iṣẹ́ Quick Service Restaurant (QSR) ti Nigeria," Ukonu, Olùdásílẹ̀ àti Ọ̀gá Àgbà Pátápátá Smallchopsng rántí.
Àṣà ìpanu díndín ní Nigeria
N kì í ṣe ẹni tí yóò gbà bẹ́ẹ̀, ṣùgbọ́n mo ní ìdánilójú pé àwọn ọmọ Nigeria mọ ohun tí àwọn ìpanu díndín jẹ́.
Bóyá fún àwọn ìdí kan ẹ kò mọ ohun tí àwọn ìpanu díndín jẹ́, èyí ni oríkì kan.
Ìpanu díndín ni àwọn ìpanu Nigeria tí ó ṣe é jẹ́ lẹ́ẹ̀kan tí wọ́n máa ń pín ní àwọn ayẹyẹ àwùjọ bí ìgbéyàwó, ìkẹ́kọ̀ọ́gboyè, tàbí Ìpàtẹ Techpoint Ọjọ́ Ẹtì.
Ó máa ń dá lórí àwọn àpéjọpọ̀ tàbí irúfẹ́ ènìyàn tí alásè náà jẹ́, ìdì ìpanu díndín kan sáábà máa ń ní pọfú, sàmọ́sà, ẹran adìrẹ, àti sípíńgí roolù.
Fúnra wọn, díẹ̀ lára àwọn nǹkan wọ̀nyí kì í ṣe ti Nigeria – sípíńgí roolù, fún àpẹẹrẹ, wá àti ilẹ̀ Ésíà – èyí tí ó jẹ́ kí n rò pé ṣé àwọn ìpanu díndín jẹ́ ìpápánu Nigeria.
Kò fi bẹ́ẹ̀ sí àwọn àkọsílẹ̀ lórí bí àṣà ìpanu díndín ṣe bẹ̀rẹ̀ bí Nigeria, ṣùgbọ́n àtẹ̀jáde yìí láti ọwọ́ Kitchen Butterfly lè ṣe àwọn àlàyé pàtàkì.
Ó tọpa orírun ìpanu díndín lọ sí àsìkò Ìjọba Gẹ̀ẹ́sì Amúnisìn ní 1950.
Nígbà yẹn àwọn ẹja wẹ́wẹ́ ni wọ́n máa ń kó sórí búrẹ́dì àti àwọn ẹyin bíbọ̀ tí wọ́n ti là, ṣùgbọ́n lẹ́yìn ọ̀pọ̀ ọdún ó bẹ̀rẹ̀ sí ní yí padà, pẹ̀lú akitiyan àwọn akọ́ṣẹ́mọṣẹ́ India àti China tí wọ́n wá sí orílẹ̀ èdè náà fún onírúurú ìdí.
Ìpanu díndín jẹ́ ìdàpọ̀sọ̀kan àwọn oúnjẹ Ilẹ̀ Gẹ̀ẹ́sì, India, China, àti Nigeria tí ó ti di apá kan pàtàkì ohun tí Ukonu ṣàpèjúwe gẹ́gẹ́ bí àṣà ayẹyẹ Nigeria.
Nínú àṣà ayẹyẹ ni àǹfààní ìfigagbága Smallchopsng wà.
"Bí o bá fẹ́ ìrẹsì, fún àpẹẹrẹ, o lè lọ sí Glovo tàbí Chowdeck.
Bí iye ìrẹsì àti iye ìpèsè rẹ̀ bá ti pọ̀ jù, ó ṣe é ṣe kí o wọ ilé ìdáná lọ kí o lọ bọ ìrẹsì náà fúnraà rẹ.
"Ṣùgbọ́n sá bí o bá ń pòǹgbẹ̀ àwọn ìpanu díndín tàbí o ní ayẹyẹ tí ó nílò àwọn ìpanu díndín, kò fẹ́rẹ̀ẹ́ ṣe é ṣe kí o wọ inú ilé ìdáná kí o sì bẹ̀rẹ̀ sí ní ṣe àwọn ìdì [náà].
Lẹ́ẹ̀kan sí i, ń kó ṣe ẹni tí ó lè sọ yanya, ṣùgbọ́n mo lè sọ pé púpọ̀ àwọn ọmọ Nigeria máa ń jẹ ìpanu díndín nígbà tí ayẹyẹ kan bá wà.
Mo máa ń jẹ ẹ ní èèkàn ní oṣù ní ibi ìpàdé Ọjọ́ Ẹtì Ìpàtẹ Techpoint.
Nítorí náà, a lè sọ, pé Smallchopsng ń sọ níní àǹfààní sí àwọn ìpanu díndín di tiwatiwa, ó ń ṣe àtúnṣe ara àṣà yẹn èyí tí a ní láti dúró fún àwọn ìpàdé kí a tó jẹ́ àwọn ìpanu díndín.
Àmọ́ sá, pípèsè àwọn ìpanu díndín ní ẹyọ kéékèèké, fún bí #700 ẹyọ kan ni ibi tí ìjáfáfá ìmọ̀ ẹ̀rọ àti okòwò Ukonu ti tayọ.
Ètò ìkówójọ ṣòwò
Smallchopsng ṣe ìfilọ́lẹ̀ ní ìpínlẹ̀ Èkó ní 2016 ó sì ti wá ọ̀nà ìkówójọ ṣòwò fúnra rẹ̀ láti ìgbà náà.
Owó okòwò tí ó pè fún ni ọgbọ́n àti àsìkò Ukonu, èyí tí ó ti jẹ́ tí ó sì ń jẹ́ ẹ̀ka pàtàkì nínú àṣeyọrí okòwò náà láti ọdún méje sẹ́yìn.
Nígbà tí kò bá nílò láti ṣe ojúṣe okòwò rẹ̀, ot máa ń ṣe àwọn ojúṣe obbkn ọgbọ́n orí yóò sì máa kọ èdè ẹ̀rọ ayára-bí-àsá.
Ní àwọn àsìkò tí ó nílò láti ṣe ìṣe oníṣòwò, yóò fi àwọn ìmọ̀-ọ́nṣe rẹ̀ mìíràn ṣe àwọn iṣẹ́ olùṣẹ̀dá.
Àmọ́ sá, ìdánìkànṣòwò ilé-iṣẹ́ yìí láti àwọn ọdún wọ̀nyí wá gba ọ̀pọ̀lọpọ̀ èrò.
Ẹ̀kọ́ ìròyìn àti ìbáraẹnisọ̀rọ̀ rẹ̀ wúlò púpọ̀ nínú ètò ìmọ̀ ẹ̀rọ tí ó pè fún ikọ̀ kékeré, débi pé ènìyàn méjì péré ní wọ́n wà láàrin gbùngbùn àwọn iṣẹ́ ilé-iṣẹ́ náà.
"A ní àfojúsùn ńlá iye tí yóò gbà láti wà láàyè ní ìbẹ̀rẹ̀ bẹ́ẹ̀ ni mo ṣe ìṣirò iye tí yóò gbà láti rí owó náà nípa ìpolówó ọjà àti ìkéde.
"Ẹ lè sọ pé Facebook ni ó fún wa ní owó àtìlẹ́yìn wa àkọ́kọ́, nítorí pé nígbà yẹn ẹ kò nílò láti sanwón àsansílẹ̀ fún ìpolówó.
Nítorí náà a ya $150 sọ́tọ̀.
A ní ìdánilójú pé kí ó tó di ìparí oṣù, a débi àfojúsùn wa láti san àwọn owó ọjà àti ìpolówó ọjà tí s ná."
Wọ́n bá àfojúsùn wọn pàdé ní oṣù náà, a sì ti ń ṣe èyí ní ọdọọdún.
Wọ́n ko se ìpanu díndín kankan
Àwọn ètò Ukonu jẹ́ àfarabalẹ̀ ṣe.
Ó máa ń wá ọ̀nà tí ó dára jùlọ láti ṣiṣẹ́ láì ba àbùdá dídára jẹ.
Èyí ni ìdí tí Smallchopsng kì í fi ṣe àwọn ìpanu díndín tí ó tà lójúlé dójúlé.
Smallchopsng ṣe ìgbànisíṣẹ́ àwọn olùpèsè abẹ́lé tí wọ́n jẹ́ olùbádòwòpọ̀ tí a tún mọ̀ sí alásè, èyí sì ṣe ìdásílẹ̀ àjọ àwọn alásè ní ìpínlẹ̀ Èkó.
Èyí túmọ̀ sí pé alásè kan máa ń wà ní agbègbè kan níbi tí ìpè fún ọjà ti wá.
Ṣùgbọ́n síwájú ìlànà iṣẹ́ yìí, Smallchopsng ṣe àwọn ìpanu díndín rẹ̀ nílé láàrin 2018 sí 2020.
Àfojúsùn náà ni láti lóye okòwò ṣíṣe àwọn ìpanu díndín tí ó dára, lẹ́yìn náà, kí wọ́n pinnu ohun tí yóò jẹ́ òṣùwọ̀n wọn.
Lónìí, Ukonu ni ìdánilójú pé àwọn alásè tú wọ́n ń ṣàmúlò ilé-iṣẹ́ àti ìṣelọ́jọ̀ Smallchopsng ń lo àwòmọ́ tí ó yẹ.
Àwọn ọdún méjì wọ̀nyẹn ló bí Atọ́ka Ìdíwọ̀n, ọ̀nà kan láti mọ àwọn alásè (tàbí àwọn olọ́jà) tí ìmọ̀-ọ́nṣe wọn yẹ fún Smallchopsng.
Atokat náà ń díwọ̀n wọn lórí ọ̀pọ̀lọpọ̀ àwọn nǹkan, tí ó fi mọ́ ìmọ́tótó, ìrírí, ẹ̀kọ́, àti ipa ọgbọ́n orí.
"Gbogbo ènìyàn ń pèsè ohun kan náà, ṣùgbọ́n wọ́n ń pèsè àwọn atọ́ka oúnjẹ wa àti ìpèsè wa.
Àwa ni a ni gbogbo àwọn ẹ̀tọ́ tí ó wà lórí àwọn ìpèsè tí wọ́n tà lórí ìkànnì náà, ṣùgbọ́n a kò ṣe èyíkéyìí nínú wọn.
A ń mójútó ìmọ̀ ẹ̀rọ, ọjà àti ìpolówó, ìdì àti àwọn iṣẹ́, nígbà tí àwọn olọ́jà ń mójútó ìpese. "Ukonu ṣàlàyé."
Àwòṣe okòwò ìbẹ̀rẹ̀ – àjẹmọ́nú 20% lórí ọjà kọ̀ọ̀kan – yí padà lẹ́yìn ọdún méjì ṣíṣe àwọn ìpanu díndín.
"Nítorí náà dípò àjẹmọ́nú, a dúnàádúrà iye owó ìpèsè pẹ̀lú àwọn olùbádòwòpọ̀ wa.
A mọ iye tí ó gbà nítorí pé a ti ṣe é.
Lẹ́yìn náà a ṣètò ìdíyelé nípa ìwádìí ọjà wa lórí ìwà aṣàmúlò, ìwòye àwòmọ́, àti ìṣèerà lówó tí kò gunpá.
"Owó tí a pa yàtọ̀ nítorí iyeó tí àwọn ènìyàn fẹ́ san àti iyeó tí ó dára jùlọ tí a lè rí fún ìpèsè àwọn ìpanu díndín tí ó dára.
Nísinsìnyí, ó lè wà láàrin ìwọ̀n 20% sí 30% lórí ọjà kan."
Jíjẹ èrè sá
Smallchopsng tí rí èrè ìwọ̀n 15% nínú mílíọ̀nù #100 owó tí ó pa.
Ọ̀nà tí ó dára láti ṣe àgbálọgbábọ̀ ipa ilé iṣẹ́ àdìdelẹ̀ náà lọ sí ipò èrè ni nípasẹ̀ òpó pàtàkì mẹ́ta: Ìmọ̀ ẹ̀rọ Àìfọwọ́yí, Òṣìṣẹ́ kékeré, ìrírí oníbàárà tí ó pé.
Ukonu jẹ́ alátẹnumọ́ fún ìmọ̀ ẹ̀rọ àìfọwọ́yí, ìdì nìyí tí àwọn iṣẹ́ ilé-iṣẹ́ àdìdelẹ̀ náà fi nílò ènìyàn méjì péré.
Yàtọ̀ sí àwọn tí wọ́n jẹ́ olùdásílẹ̀ pẹ̀lú Ukonu, Farida Ahmed àti Michael Chukwu, àti àwọn ọmọ ẹ̀kọ́ṣẹ́, gbogbo àwọn òṣìṣẹ́ pátá jẹ́ mẹ́sàn-án.
A ń mójútó ìmọ̀ ẹ̀rọ, ọjà àti ìpolówó ọjà, àwọn àgbékalẹ̀ àti iṣẹ́, nígbà tí àwọn olọ́jà ń mójútó ìpese. " Ukonu ṣàlàyé."
Ó ń ṣe ètò gbogbo iṣẹ́ inú wa, ìpè fún ọjà bẹ́ẹ̀ ni ó ń sọ fún àwọn ọlọ́kadà ibi tí wọn yóò ti gbé ọjà tí wọn yóò sì gbé e lọ sí ibi tí wọ́n ti rà á pẹ̀lú iṣẹ́ ènìyàn níwọ̀n.
"Bí a ṣe ń dàgbà, a ń fẹjú agbára ohun èlò ẹ̀rọ yẹn, nítorí náà a kò tíì ní ju ikọ̀ òṣìṣẹ́ tí wọ́n pàtàkì tí ó ju ènìyàn méjì lọ.
Àmọ́ sá, Ìrírí oníbàárà, nìkan ni ikọ̀ tí ó wà nínú ilé-iṣẹ́ náà tí wọ́n mú ìdàgbàsókè bá nígbà gbogbo.
Ìdí èyí ni pé "a kò fẹ́ ṣètò ìrírí àwọn oníbàárà ní aláìfọwọ́yí, gbogbo ènìyàn nílò ìbáraẹnisọ̀rọ̀ ẹ̀dá ènìyàn yẹn."
Smallchopsng ni kọjá àwọn ṣàmúlò 10, 000 tí wọ́n forúkọsílẹ̀.
Àmọ́ sá x ẹ lè ra ọjà lórí ìkànnì náà láì forúkọsílẹ̀.
Ó kéré tán, ìkànnì náà ń ṣètò àwọn ọjà 100, 000 ní ọdọọdún.
Ní àwọn ọdún tí kò dára, ó máa ń ta ọjà 80,000, nígbà tí ìfọjàráńṣẹ́ 200, 000 máa ń wáyé ní ọdún tí ó dára.
Ọ̀nà tí ó dára láti ṣe àgbálọgbábọ̀ ipa ilé iṣẹ́ àdìdelẹ̀ náà lọ sí ipò èrè ni nípasẹ̀ òpó pàtàkì mẹ́ta: Ìmọ̀ ẹ̀rọ Àìfọwọ́yí, Òṣìṣẹ́ kékeré, ìrírí oníbàárà tí ó pé.
Àmọ́ sá, nínú ètò ọrọ̀ ajé bí Nigeria, kì í dán sá ní gbogbo ìgbà.
"Olórí ìṣòro tí à ń kojú ni ohun tí mo máa pè ní ìṣòro Nigeria"
Ó jẹ́ ara àwọn iṣẹ́ tí kò ṣe é ṣe ní àìló-agbára, agbọn okòwò níbi tí àwọn ìlà kóòdù rẹ ti pin, ọ̀nà kan ṣoṣo tí ó sì lè fi ṣe àkóso wọn ni àdúrà.
Ìṣòro Nigeria dá lórí àìṣedéédé ọrọ̀ ajé fún àwọn olùbádòwòpọ̀ tí wọ́n kò mọ ẹ̀rọ lò.
Smallchopsng ń ṣiṣẹ́ pẹ̀lú àwọn ọlọ́kadà aládàáni tí wọ́n máa ń ṣe ojúṣe ríra epo àti ṣíṣe àmójútó àwọn alùpùpù wọn.
Kò yanilẹ́nu, ipá wọn pin lẹ́yìn ìgbówólé epo rọ̀bì tí ó wáyé láìpẹ́.
"Ọ̀kan nínú àwọn olùbádòwòpọ̀ ajẹmọ́ṣẹ́ wa (ọlọ́kadà) jáfara nínú gbígbé ọjà lọ sí ibi tí wọ́n ti rà á fún bí wákàtí kan nítorí pé ó ń wá epo.
Àwọn ọ̀nà níwọ̀n ló wà tí o lè fi ṣe àdínkù sí àwọn nǹkan báyẹn."
Owó ìrànwọ́ àti ọjọ́ iwájú
Smallchopsng sí sílẹ̀ fún owó ìrànwọ́ ìdókòwò, ṣùgbọ́n lẹ́yìn tí ó ti ṣiṣẹ́ fún bí ọdún mẹ́wàá, Ukonu àti ikọ̀ rẹ̀ yóò ṣe àṣàyàn púpọ̀ nígbà tí ó bá dórí ta ni wọ́n lè fún láyé ìdókòwò.
"Ìbádòwòpọ̀ náà gbọ́dọ̀ kọjá owó yóò ní ìbádòwòpọ̀ ọgbọ́n fún àwọn iṣẹ́ àti ìmúgbòòrò láti mú àfojúsùn ọlọ́dún mẹ́wàá sẹ.
Àfojúsùn náà ni láti mú kí ìpanu díndín wà fún gbogbo ènìyàn nínú àti níta àní Nigeria.
Bẹ́ẹ̀ ni, Smallchopsng fẹ́ láti dí ilé iṣẹ́ káríayé sáájú ìyẹn, ó ń gbèrò láti gbé ìgbésẹ̀ rẹ̀ àkọ́kọ́ ní ìta Èkó ní ọdún tí ó ń bọ̀ pẹ̀lú ìrètí pé ní àwọn ọdún mẹ́ta tí ó ń bọ̀, awimt ènìyàn mìíràn ní àwùjọ àgbáyé yóò ní àǹfààní sí àwọn iṣẹ́ rẹ̀.
Ilé-iṣẹ́ àdìdelẹ̀ ìmọ̀ ẹ̀rọ nínú ìṣúná Kenya, Zanifu x fet pèsè ìrànlọ́wọ́ owó lórí mílíọ̀nù $11.2 owó ìdókòwò ìsáájú Abala A ti ó gbà.
Ilé iṣẹ́ àdìdelẹ̀ ìmọ̀ ẹ̀rọ nínú ìṣúná Kenya, Zanifu ti gba mílíọ̀nù $11.2 gẹ́gẹ́ bí owó ìrànwọ́ ìdókòwò nínú Abala ìsáájú A láti ṣe ìmúgbòòrò àwọn ọ̀nà àbáyọ rẹ̀ fún àwọn aláràtúntà kí ó sì sé ìgbéga àwọn iṣẹ́ rẹ̀ ní Kenya.
Ilé-iṣẹ́ náà ń ṣètò láti lo àwọn owó náà láti pèsè àfikún iṣẹ́ ìṣúná, bí adójútòfo, kí wọ́n sì ṣe àgbékalẹ̀ àwọn irinṣẹ́, fún àpẹẹrẹ, kí wọ́n ṣe àtìlẹ́yìn fún àwọn okòwò pẹ̀lú àkóso àkójọ àti pípa àkọsílẹ̀ mọ́.
Steve Biko àti (Ọ̀gá Àgbà Pátápátá) àti Sebastian Mithika ni wọ́n ṣe ìdásílẹ̀ rẹ̀, Zanifu ń pèsè owó ìrànwọ́ fún àwọn okòwò pínnísín, kéékèèké àti alábọ́dé (MSMEs).
Ó fojúsun àwọn okòwò tí wọ́n ń kojjt ìṣòro láti yá owó lọ́wọ́ àwọn tí wọ́n ń yá wọn lówó tẹ́lẹ̀ nítorí àìní ètò, àkọsílẹ̀ ìṣirò, àti dúkìá tí ó bojúmu láti lò gẹ́gẹ́ bí ìdógò.
Zanifu ń pèsè ẹ̀yáwó fún àwọn okòwò lórí ìwífun-àlàyé tí ó gbà lọ́wọ́ wọn àti àwọn olùpèsè wọn.
Nípa sísan owó fún àwọn olùpèsè wọn tààrà, ilé-iṣẹ́ ìmọ̀ ẹ̀rọ nínú ìṣúná náà ń mú àdínkù bá ewu tí ó wà nínú ètò ìsanwó.
Ó dá lórí títóbi ilé-iṣẹ́ náà, àwọn aláràtúntà lè gbà tó $10, 000 gẹ́gẹ́ bí ìṣúná ìdókòwò, nígbà tí ọjà àwọn olọ́jà abọ́dé tó $200 sí $500.
Nígbà tí àwọn aláràtúntà 500 ti jẹ àǹfààní àwọn iṣẹ́ nítorí ìmúgbòòrò àwọn oníbàárà wọn, àwọn okòwò pínnísín 13, 000 ti gba owó láti inú rẹ̀.
Èlé oṣooṣù wà láàárín ìwọ̀n 5% sí 6%, àti ìwọ̀n ìsanwópadà 99.2% ni wọ́n ròyìn nítorí àwọn onírúurú ìdí, tí ó fi mọ́ àkọsílẹ̀ òfin ẹ̀rọ Zanifu.
Àwọn oníbàárà lè ṣe àyẹ̀wò owó tí wọ́n lè yá kí wọ́n sì ra ọjà nípa lílo ohun èlò ẹ̀rọ Android.
Ilé-iṣẹ́ àdìdelẹ̀ náà ti ṣètò àwọn onírúurú àṣàyàn ìsanwó sínú ohun èlò ẹ̀rọ fún ìsanwópadà déédéé.
Àwọn olọ́jà abọ́dé náà lè lò ó láti sanwó fún ọjà tí wọ́n gbà lọ́wọ́ àwọn aláràtúntà níta ibùdó ìrajà wọn.
Ṣé jìbìtì okòwò ni ìfilọ́lẹ̀ owó àkósódù Patricia?
Èyí ni àwọn ìṣẹ̀lẹ̀ tí ó yí ìfilọ́lẹ̀ PTK ká
Okòwò owó àkósódù Nigeria z Patricia ti kéde ìfilọ́lẹ̀.
Owó àkósódù abẹ́lé náà èyí tí ó sọ pé ẹyọó kan wà ni ìwọ̀n dọ́là ($1 = 1PTK), yóò rọ́pò àsansílẹ̀ owó àwọn oníbàárà ní owó àkósódù (BTC àti náírà).
Nínú ìkéde ilé-iṣẹ́ náà lórí X (Twitter nígbà kan), ó sọ pé àwọn ìdúnàádúrà ilé iṣẹ́ náà ni àwọn yóò gbé lọ sórí ìkànnì tuntun tí a mọ̀ sí Ohun èlò Patricia Plus app.
Èyí ṣẹlẹ̀ lẹ́yìn ìgbà tí ilé iṣẹ́ náà kéde pé àwọn jẹ́ afaragbá akùdé tí ó yọrí sí àdánù àwọn owó.
Nígbà tí ó sọ pé kò sí owó àwọn oníbàárà kankan tí ó faragbá, àwọn aṣàmúlò ìkànnì náà kò tíì ní àǹfààní sí àwọn owó wọn láti oṣù Kẹrin.
Ìkéde Oatirciat ti ṣe alábàápàdé àwọn èsì tí ó fi hàn pé Ilé-iṣẹ́ náà lè máa ṣètò jìbìtì okòwò, kí wọ́n sì já àwọn oníbàárà tí owó wọn há sí orí ìkànnì náà sí kolobo.
Àbájáde àtẹ̀jáde náà kún fún ọ̀rọ̀ ìwòye àwọn ènìyàn pé "nígbà wo ni a máa gba owó wa?
"Ẹ ò ní gbà á ẹ̀rín ìyàngì. Wọ́n ti gba náírà àti owó àkósódù yín wọ́n sì ti rọ́pò rẹ̀ nínú àpamọ́ yín pẹ̀lú ẹyọó rádaràda kan tí wọ́n ń pè ní" Patricia Token". Jìbìtì okòwò ńlá.
Ṣé jìbìtì okòwò ni owó àkósódù Patricia?
Àtẹ̀jáde yìí yóò wo àwọn ìṣẹ̀lẹ̀ tí ó yí ìfilọ́lẹ̀ náà ká.
Kín ni àwọn ẹyọó abẹ́lé?
Àwọn ẹyọó abẹ́lé ni ọ̀rọ̀ orí ẹ̀rọ tí wọ́n jẹ́ ìyekan sí ilé-iṣẹ́ owó àkósódù.
Àwọn àpẹẹrẹ ni BNB ti Binance, QDX ti Quidax, BDX ti Bundle àti FTT ti FTX.
Kín ni ìdí tí Patricia fi ṣe ìfilọ́lẹ̀ ẹyọó abẹ́lé?
Àwọn ilé iṣẹ́ owó àkósódù máa ń ṣe ìfilọ́lẹ̀ àwọn ẹyọó abẹ́lé fún ọ̀pọ̀lọpọ̀ ìdí, díẹ̀ ni a ti rí:;
Láti mú ìlọsíwájú bá ìsànká owó.
Láti mú oríyìn bá iṣẹ́ okòwò.
Fi ààyè gba kí àwùjọ ni ìdúnàádúrà náà.
Ọgbọ́n ìkówójọ
Pẹ̀lú àwọn ìṣòro Patricia lẹ́nu lọ́ọ́lọ́ọ́ yìí, a lè túmọ̀ rẹ̀ pé wọ́n ṣe ìfilọ́lẹ̀ owó àkósódù abẹ́lé náà gẹ́gẹ́ bí ọgbọ́n ìkówójọ.
Gẹ́gẹ́ bí ọ̀rọ̀ Olùdásílẹ̀ Hyperspace Technologies, Oluseyi Akindeinde, ṣíṣe ìdókòwò ìfilọ́lẹ̀ àwọn owó àkósódù jẹ́ ọ̀nà láti ṣe ìkówójọ fún ọ̀pọ̀lọpọ̀ àwọn okòwò.
Nígbà tí wọ́n ṣe ìfilọ́lẹ̀ àwọn owó àkósódù wọ̀nyí, okòwò náà ní apá kan pàtàkì àwọn owó àkósódù yìí, tí ó túmọ̀ pé bí iyì àwọn owó àkósódù náà bá gbéra ilé-iṣẹ́ náà yóò pa owó sí i.
Àwọn akùdé nínú ìfilọ́lẹ̀ owó àkósódù náà
Gẹ́gẹ́ bí ó ṣe hàn nínú àtẹ̀jáde Twitter náà, àwọn akùdé díẹ̀ fojú hàn nínú ìfilọ́lẹ̀ PTK ti Patricia.
Owó àkósódù náà kò wà lórí èyíkéyìí àwọn ìkànnì aṣèsirò owó àkósódù.
Owó àkósódù náà kò wà lórí èyíkéyìí àwọn ìkànnì aṣèsirò owó àkósódù tí ó lékè bí CoinMarketCap àti Coingecko.
Àwọn ìkànnì aṣèsirò wọ̀nyí ń pèsè àwọn àlàyé sí i lórí owó àkósódù bí iye rẹ̀ gidi, iye àwọn owó àkósódù tí wọ́n ń fúnni, ọ̀rọ̀ ìwé àdéhùn owó àkósódù náà, àti ẹ̀wọ́n ìdúnàádúrà tí wọ́n fi ṣe ìfilọ́lẹ̀ rẹ̀.
Àmọ́ sá, Akindeinde, sọ pé yóò gba àsìkò díẹ̀ kí àwọn owó àkósódù tí wọ́n ṣẹ̀ṣẹ̀ fi lólẹ̀ tó wà lórí àwọn ìkànnì aṣèsirò.
Kò sí lórí èyíkéyìí ẹ̀wọ́n ìdúnàádúrà
PTK kò sí lórí gbajúgbajà ẹ̀wọ́n ìdúnàádúrà níbi tí àwọn ilé-iṣẹ́ tí ń ṣe ìfilọ́lẹ̀ àwọn owó àkósódù abẹ́lé wọn.
Fún àpẹẹrẹ, ẹ lè rí owó àkósódù ajẹmówó, PYUSD tí PayPal ṣẹ̀ṣẹ̀ ṣe ìfilọ́lẹ̀ rẹ̀ lórí ẹ̀wọ́n ìdúnàádúrà Ethereum níbi tí wọ́n ti ṣe ìfilọ́lẹ̀ rẹ̀.
Ẹnìkan tí ó sún mọ́ ọ̀rọ̀ náà sọ pé wọ́n kò tíì ṣe ìfilọ́lẹ̀ owó àkósódù náà àti pé yóò kan ṣiṣẹ́ gẹ́gẹ́ bí irinṣẹ́ láti ṣe àgbéró gbèsè nínú àwọn ìwé Patricia.
Ṣíṣe àyídà owó àwọn aṣàmúlò láì gba àṣẹ
Nínú àwọn ìkéde rẹ̀ lórí X, Patricia sọ pé àwọn owó àjẹsílẹ̀ ni wọ́n yóò yípadà di PTK.
Wọ́n ṣe eléyìí láìsí àṣẹ àwọn oníbàárà tí ọ̀pọ̀lọpọ̀ sì bẹ̀rù pé àwọn lè má lè ṣe àyídà owó àkósódù náà pẹ̀lú owó kìsì tàbí àwọn owó àkósódù mìíràn bí bitcoin.
Bí àwọn oníbàárà bá lè gba owó jáde, ọ̀pọ̀lọpọ̀ ìgbowójáde yóò mú kí àdínkù bá PTK èyí tí yóò mú kí àwọn oníbàárà tí wọ́n kò lè gbowójáde wà lójú kan.
Techpoint Africa ti kàn sí Patricia fún àríwísí lórí àwọn ọ̀rọ̀ tí àwọn ènìyàn mẹ́nubà, ṣùgbọ́n ilé-iṣẹ́ náà kò tíì fèsì.
Twiga Foods ṣe àdínkù iye òṣìṣẹ́
Ǹjẹ́ o ti jẹ́ afaragbá inúnibíni (orí ẹ̀rọ)?
N kò rántí pé ẹnikẹ́ni ṣe inúnibíni sí mi ní ilé-ẹ̀kọ́ alákọ̀ọ́bẹ̀rẹ̀, ṣùgbọ́n wọ́n bú mi ní ilé-ẹ̀kọ́ sẹ́kọ́ńdírì kékeré.
Nígbà tí ó jẹ́ pé nítorí àìdápé mi ni, n kò rò ó bí ohun bàbàrà.
Ṣùgbọ́n, inúnibíni ní àwọn ilé-ẹ̀kọ́ sẹ́kọ́ńdírì lè fà ìbànújẹ́, àìnígboyà nínú ara ẹni, àti pàápàá ìgbẹ̀mí ara ẹni.
Ní South Africa, fún àpẹẹrẹ, ó jẹ́ okùnfà gbòógì kan fún ìgbẹ̀mí ara ẹni láàárín àwọn ọ̀dọ́mọdé.
Ǹjẹ́ ẹ mọ pé àwọn ọmọdé láàrin ọjọ́ orí 10 sí 18 lè lọ sí ẹ̀wọ̀n fún ẹ̀sùn inúnibíni ní South Africa?
Òfin àwọn Ọmọdé 38 ti 2005 gbat àwọn ọmọdé láyé láti mú àwọn esun inúnibíni wá sí ilé ẹjọ́ láti gba àtìlẹ́yìn àti ààbò kí wọ́n má baà gba ẹ̀mí ara wọn.
Ó tún wọ́nà láti ṣe ìtọ́jú àwọn aṣenúnibíni dípò fífi ìyà jẹ wọ́n.
Àmọ́ sá, gẹ́gẹ́ bí ọ̀nà àbáyọ tó gbẹ̀yìn, awont ọmọdé tí wọ́n bá ṣe inúnibíni sí àwọn ẹlòmíràn lè lọ sí ẹ̀wọ̀n.
Ohun tí mo ní fún yín lónìí nìyí:
Ṣé jìbìtì okòwò ni owó àkósódù Patricia?
Twiga Foods ṣe àdínkù àwọn òṣìṣẹ́ rẹ̀
Akùdé X tàbí Elon tún padà ṣe ìkọlù
*Ṣé jìbìtì okòwò ni owó àkósódù Patricia?
Ní Oṣù Karùn-ún 2023, Patricia kéde pé àwọn faragbá akùdé ètò ààbò kan tí ó kọlu Bitcoin àti àwọn ọrọ̀ náírà rẹ̀. Kín ni báyìí?
Ní Ọjọ́ Àbámẹ́ta, ilé-iṣẹ́ owó àkósódù náà kéde ìfilọ́lẹ̀ owó àkósódù Patricia (PTK), owó àkósódù abẹ́lé.
Fún àlàyé kíkún, àwọn owó àkósódù abẹ́lé ni àwọn ọrọ̀ orí ẹ̀rọ tí wọ́n jẹ́ ìyekan ilé-iṣẹ́ owó àkósódù.
Àwọn àpẹẹrẹ ni BNB ti Binance, QDX ti Quidax, BDX ti Bundle àti FTT ti FTX.
Owó àkósódù abẹ́lé náà èyí tí ó sọ pé ẹyọó kan wà ni ìwọ̀n dọ́là ($1 = 1PTK), yóò rọ́pò àsansílẹ̀ owó àwọn oníbàárà ní owó àkósódù (BTC àti náírà).
Ilé-iṣẹ́ owó àkósódù náà sọ pé ìkànnì tuntun, ohun èlò ẹ̀rọ Patricia Plus, yóò jẹ́ ibùdó àwọn iṣẹ́ ilé iṣẹ́ náà.
Àmọ́ sá, ọ̀pọ̀lọpọ̀ àwọn ènìyàn ti fèsì sí ìkéde Patricia nípa àwọn àhesọ pé okòwò náà lè máa gbáradì fún jìbìtì okòwò, tí wọ́n yóò sì ju àwọn oníbàárà tí owó wọn ti há sí orí ìkànnì náà kolobo.
Nítorí náà, kín ni ìdí tí Patricia fi ń ṣe ìfilọ́lẹ̀ owó àkósódù abẹ́lé bí kì í bá ṣe jìbìtì okòwò?
Bí ó bá jẹ́ bẹ́ẹ̀, kin ni àwọn àpẹẹrẹ burúkú?
Bí mo bá máa dáhùn àwọn ìbéèrè yín, àtẹ̀jáde ìwé ìròyìn kò ní jẹ́ ìlànà tí ó dára jùlọ láti ṣe bẹ́ẹ̀ nítorí pé mo máa fo onírúurú àwọn àlàyé kúrò.
Ṣùgbọ́n Bolu dáhùn gbogbo àwọn ìbéèrè tí ẹ lè ní.
Ẹ lè rí i níhìn-ín: Ṣé jìbìtì okòwò ni ìfilọ́lẹ̀ owó àkósódù Patricia?
Èyí ni àwọn ìṣẹ̀lẹ̀ tí ó yí ìfilọ́lẹ̀ PTK ká
Twiga Foods ṣe àdínkù àwọn òṣìṣẹ́ rẹ̀
Ilé-iṣẹ́ àdìdelẹ̀ ìdókòwò okòwò sí okòwò orí ẹ̀rọ Kenya, Twiga Foods, ti ṣe àdínkù iye àwọn òṣìṣẹ́ rẹ̀ pẹ̀lú òṣìṣẹ́ 283 –ìdá-mẹ́ta–àwọn ojúlówó òṣìṣẹ́ 850 rẹ̀ nítorí àwọn ìdojúkọ ipò ọjà.
Ìyọníṣẹ́ náà yóò nípa lórí àwọn òṣìṣẹ́ ní gbogbo àwọn ọjà.
Wọ́n yóò gba àwọn ẹ̀bùn gbà mábinú àti ìfòpinsí ìbáṣepọ̀ ní kíkún ní ìbámu pẹ̀lú àwọn òfin òṣìṣẹ́ tí ó yẹ.
Olùdarí Àgbà Pátápátá Twiga, Oeyer Njonjo, sọ pé okòwò náà tí wà ní "ọ̀nà àyípadà" láti di kékeré, alágbára, àti ọlọ́rọ̀ ajé tí ó yẹ.
Ní àfikún, ó ti fi àwọn onírúurú àgbékalẹ̀ sínú ìṣe láti ṣàmúlò àti láti ṣe àkóso okòwò náà ní àwọn àsìkò ìdojúkọ ọ̀rọ̀ ajé wọ̀nyí.
Twiga yóò tẹ̀síwájú láti máa ṣe àgbékalẹ̀ Twiga Fresh, okòwò àti aṣàpínká ọ̀gbìn oúnjẹ tí ó ṣe ìfilọ́lẹ̀ ní Oṣù karùn-ún 2022.
Pípààrọ̀ ọgbọ́n okòwò rẹ̀ ní Oṣù Kẹfà 2023, Twiga rọ́pò ikọ̀ ìtajà abẹ́lé rẹ̀ pẹ̀lú àwọn agbaṣẹ́ṣe aládàáni tí wọ́n gbà àti dá dúró lórí iṣẹ́ wọn.
Rántí pé Ilé-iṣẹ́ àdìdelẹ̀ olókowò orí ẹ̀rọ ayélujára náà kéde ní Oṣù Kọkànlá 2022 pé òun yóò ṣe àdínkù àwùjọ òṣìṣẹ́-1000 rẹ̀.
Nígbà tí kò sọ pàtó iye àwọn òṣìṣẹ́ tí yóò faragbá, ó sọ pé ní Ọjọ́ 30 oṣù Kọkànlá, 2022, yóò ṣe àdínkù àwọn àǹfààní fún àwọn aláìfaragbá.
Njonjo tún tako ìdádúró àwọn iṣẹ́ Twiga ní Uganda.
Ó sọ pé Ilé-iṣẹ́ náà àti oko rẹ̀ tẹ̀síwájú láti ṣiṣẹ́ ní orílẹ̀-èdè náà.
Akùdé X tàbí Elon tún padà ṣe ìkọlù
Àwọn àwòrán orí X dàwátì: X, tí ó ń jẹ́ Twitter tẹ́lẹ̀, kò ṣe àfihàn àwọn àwòrán tí wọ́n fi sórí ìkànnì náà síwájú oṣù Kejìlá 2014.
Kín ló ṣẹlẹ̀?
Àmọ́ sá, aṣàmúlò X kan, – Tom Coates – fi àtẹ̀jáde síta pé gbogbo àwọn àwọn àwòrán síwájú oṣù Kejìlá 2014 ni àwọn olùpèsè ẹ̀rọ X ti parẹ́.
Coates sọ pé èyíkéyìí àtẹ̀jáde sáájú 2014 tí ó bá ní àwòrán, yóò kàn ní ọ̀rọ̀ nìkan àti ìlà àsopọ̀ fún àwòrán náà tí ó ti bàjẹ́.
Kín ló dé tí X ṣe èyí?
Ó dáa, Coates gbàgbọ́ pé Elon Musk – ẹni tí ó ni X–ṣe èyí gẹ́gẹ́ bí "iṣẹ́ aṣàdínkù owó mìíràn."
Èyí lè jẹ́ òtítọ́ nítorí pé ní Oṣù Kẹfà ọdún yìí, wọ́n ròyìn pé X ti dáwọ́ sísan owó Google Cloud Bills rẹ̀ dúró.
Pẹ̀lú ọpẹ́, àwọn àwòránhùn kò fara gbá nítorí pé X bẹ̀rẹ̀ sí ní fi ààyè gba ṣíṣe àtẹ̀jáde àwọn àwòránhùn sórí ìkànnì náà ní 2016.
Àmọ́ sá, wọ́n fààyè gba àwòrán láti 2011.
Ṣé àwọn àwòrán náà tí parẹ́ títí ayé nìyẹn?
N kò rò bẹ́ẹ̀.
Àwọn àwòrán gbajúgbajà kan bí àwòrán Ellen Degenres láti inú Oscars 2014 ni wọ́n ti dá padà, ṣùgbọ́n àwọn àwòrán tí wọ́n kò fi bẹ́ẹ̀ gbajúmọ̀ kan ń ṣàfihàn àwọn ìlà àsopọ̀ tí ó ti bàjẹ́.
Ẹ lè jẹ́rìí eléyìí nioat wíwò ìpín ọ̀rọ̀ ìwòye lórí àtẹ̀jáde Degenres ẹ ó sì rí àwọn àjòjì ìlà àsopọ̀ t.co.
Kín ni Musk ń sọ?
Musk ti fi ìgbà gbogbo dákẹ́ lórí gbogbo ọ̀rọ̀ yìí.
Ṣùgbọ́n ó fojú hàn pé èyí kì í ṣe iṣẹ́ rẹ̀, ọ̀kan mi bàjẹ́ fún ẹnikẹ́ni tí ó ṣe èyí.
Ọ̀sẹ̀ tí ó kọjá lórí Techpoint Africa
Ta ni Bosun Tijani?
Gbogbo nǹkan tí ó yẹ kí ẹ mọ̀ nípa Mínísítà Ìbáraẹnisọ̀rọ̀, Àtinúdá, àti Ètò ọrọ̀ ajé Orí ẹ̀rọ.
Cikü Mugambi dípò Obi Ozor gẹ́gẹ́ bí Ọ̀gá Àgbà Pátápátá Kobo360 bí àmúgbálẹ́gbẹ̀ẹ́ Olùdásílẹ̀ GTBank ṣe di alága ìgbìmọ̀.
Ìpínlẹ̀ Kaduna ṣètò láti fa ojú àwọn olùdókòwò àti alátinúdá mọ́ra, bí ó ṣe di ìpínlẹ̀ kìíní tí yóò fi òfin Ilé-iṣẹ́ àdìdelẹ̀ lọ́lẹ̀ lábẹ́lé.
Àwọn ọ̀rẹ́ ọlọ́jọ́ pípẹ́ gba $10, 000 láti ṣẹ̀dá àwọn ilé ìpoògùn káríayé ní Nigeria.
Mastercard fẹ́ gba ìpín kan nínú ègé ìmọ̀ ẹ̀rọ nínú ìṣúná bílíọ́nù $5.2 MTN.
Lẹ́yìn ìlàkàkà láti ṣe àkójọ àfikún owó ìdókòwò láti ọwọ́ àwọn olùdókòwò, ilé-iṣẹ́ àdìdelẹ̀ olókowò orí ẹ̀rọ ti Kenya, MarketForce, ń ṣe àkójọ mílíọ̀nù $1 lórí ìkànnì ìdáwó, Capitalize
Founders Factory Africa gba mílíọ̀nù $114 láti kojú àìṣedéédé láàrin ẹ̀yà ọkùnrin àti obìnrin nínú ètò àwùjọ VC.
Safaricom yóò ṣe ìgbéga sí gbèdéke ìdúnàádúrà ojúmọ́ àwọn aṣàmúlò M-PESA láti ṣe àtìlẹ́yìn àwọn Okòwò Kéékèèké àti alábọ́dé ní Kenya.
Jìbìtì owó àkósódù ni ó rọrùn jùlọ láti wádìí - Adedeji Owonibi
Àwọn ẹ̀kọ́ lórí kíkọ́ MVP níbi ọjọ́ Ẹtì ìpàtẹ Okòwò.
Lẹ́yìn ìsáájú M-PESA, Airtel Money ti Kenya ti ṣe ìgbéga àwọn gbèdéke ìdúnàádúrà ojúmọ́ rẹ̀.
Jumia kò ní pẹ́ ṣe ìfilọ́lẹ̀ ọ̀nà àbáyọ rà á nísinsìnyí, sanwó tí ó bá yá ní Egypt
Ilé ẹjọ́ pàṣẹ fún Worldcoin láti má ṣe ìfiráńṣẹ́ tàbí àmúṣe ìwífun-àlàyé tí wọ́n gbà lọ́wọ́ àwọn ọmọ Kenya.
AWS ṣe ìfilọ́lẹ̀ àwọn African Skills Center eẹ̀ kìíní ní South Africa.
Safaricom ṣe ìfilọ́lẹ̀ M-PESA ní oṣù mẹ́ta lẹ́yìn tí ó gba ìwé ẹ̀rí ìmúṣẹ́ṣe ní Ethiopia.
Ilé-iṣẹ́ ìmọ̀ ẹ̀rọ nínú ìṣúná Nigeria tí ó ní àsopọ̀ àjọ iṣẹ́ ìfowópamọ́ tí ó tóbi jùlọ, Moniepoint, wọ ọjà ìfowópamọ́ ara ẹni láti figagbága pẹ̀lú Opay, Palmpay
Àwọn iṣẹ́ ìdojúkọ níwájú bí Bosun Tijani ṣe di Mínísítà ìbáraẹnisọ̀rọ̀, àtinúdá, àti ọrọ̀ ajé orí ẹ̀rọ.
Ohun tí mo ń kà àti èyí tí mo ń wò
Elon Musk fẹ́ ṣe àdínkù ojúṣe "ìdènà" lórí ìkànnì ìbánidọ́rẹ̀ẹ́ rẹ̀.
Bí àwọn Onímọ̀ Àrígbéwọ̀n ṣe jẹ́rìí pé Ayé kì í ṣe Ojúlówó Lábẹ́lé.
Bí Ọgbọ́n ẹ̀kọ́ rẹ ṣe Dára púpọ̀ Láìsí Ẹ̀sìn
Àwọn Èèkàn Owó àkósódù 3 Tí Ẹ kò lè pàdánù: Dogecoin (DOGE), Polygon (MATIC) & Pomerdoge (POMD)
Ṣe àwárí agbára àwùjọ owó àkósódù pẹ̀lú Dogecoin (DOGE), Polygon (MATIC) & Pomerdoge (POMD).
Kẹ́kọ̀ọ́ sí i nípa àwọn èèkàn owó àkósódù mẹ́ta náà lónìí.
Bí ọjà ṣe ń tẹ̀síwájú láti máa yípadà, àwọn olùfigagbága mẹ́ta: Dogecoin (DOGE), Polygon (MATIC), àti Pomerdoge (POMD), ti fìdí kalẹ̀ bí èèkàn owó àkósódù.
Àtẹ̀jáde yìí ṣàyẹ̀wò àwọn àlàyé nípa gbogbo wọn, nípa ṣíṣe àgbéyẹ̀wò ohun tí ó mú kí wọ́n yàtọ̀ àti ìdí tí wọ́n fi nílò àkíyèsí.
Ìsọnísókí
Àsọtẹ́lẹ̀ iye Dogecoin
Polygon fọwọ́ sí àdéhùn ìlànà ìbáṣepọ̀ pẹ̀lú SK Telecom
Pomerdoge mú àwọn èrè tí ó dára wá lásìkò ìtajà ìsáájú rẹ̀ tí ó ń lọ lọ́wọ́
Tẹ Ibí láti Wádìí sí i Nípa ìtajà ìsáájú Pomerdoge (POMD).
Dogecoin (DOGE): Àfihàn tí ó tayọ àwàdà
Dogecoin (DOGE), wáyé gẹ́gẹ́ bí àwàdà àpárá, tí yípadà di ohun ìyanu lágbàáyé pẹ̀lú àwùjọ tí ó fọkànjìn tí ó sì ní di mímọ̀ káàkiri.
Nígbà tí àwọn orírun rẹ̀ lè jẹ́ èyí tí ó fúyẹ́, Dogecoin ti ṣàfihàn agbára àlòpẹ́ ní àsìkò yìí.
Pẹ̀lú àwọn ìfọwọ́sí láti ọwọ́ àwọn ènìyàn ńlá bí Elon Musk, Dogecoin ti tẹ̀síwájú kọjá ipò àwàdà àpárá rẹ̀.
Nísinsìnyí, iye owó Dogecoin jẹ́ $0.06709 pẹ̀lú gbèdéke ọjà $9.4B.
Síwájú sí i, púpọ̀ àwọn ìtọ́ni ìlànà rẹ̀ ń fi àwọ̀ ewé hàn.
Wíwà àti owó kékeré rẹ̀ kópa lórí ìtànkálẹ̀ ìlò rẹ̀.
Nítorí náà, ó mú kí ó jẹ́ olùdíje tí ó yẹ fún àwọn ìdúnàádúrà ojoojúmọ́.
Nítorí náà, àwọn lámèétọ́ ọjà sọ àsọtẹ́lẹ̀ ìlọsíwájú $0.098 fún Dogecoin ní ìparí 2023.
Polygon (MATIC): Ṣíṣe ìgbéga Ìmúgbòòrò Ẹ̀wọ́n àkọsílẹ̀ ọrọ̀
Polygon (MATIC) ń ṣe àyípadà ìmúgbòòrò àti àmúlò àwùjọ ẹ̀wọ́n àkọsílẹ̀ ọrọ̀.
Gẹ́gẹ́ bí ọ̀nà àbáyọ ìgbéga L2 fún Ethereum, Polygon ní àfojúsùn láti yanjú àwọn ìṣòro rẹ̀, gẹ́gẹ́ bí owó gáàsì gọbọi.
Nínú ìròyìn ìsinsìnyí, Polygon fọwọ́sí àdéhùn ìlànà ìbádòwòpọ̀ pẹ̀lú asíwájú ilé-iṣẹ́ olùpèsè ìbáraẹnisọ̀rọ̀ ní South Korea, SK Telecom.
Nítorí èyí, nípasẹ̀ ìbádòwòpọ̀ yìí, SKT yóò lè mú ìdàgbàsókè bá àwùjọ Web3 rẹ̀.
Owó àkósódù Polygon ń ṣe okòwò ní $0.607 pẹ̀lú gbèdéke ọjà $5.6B.
Nítorí àwọn ìbádòwòpọ̀ tuntun, ọ̀pọ̀ àwọn alámọ̀já ṣe ìfowólọ́jà fún Polygon.
Nítorí náà, wọ́n sọ àsọtẹ́lẹ̀ $0.87 iye owó Polygon ní Oṣù Kejìlá 2023.
Pomerdoge (POMD): Ṣíṣe àgbéjáde àbùdá Ta-ayò-kí o-gbowó.
Pẹ̀lú àṣepọ̀ pẹ̀lú ilé-iṣẹ́ eré ayò orí ẹ̀rọ, èyí tí ní ju àwọn ènìyàn 3B lọ, Pomerdoge (POMD) ti jèrè ẹ̀wù púpọ̀ ọpẹ́ lọ́wọ́ àbùdá ìdàgbàsókè rẹ̀ ọlọ́jọ́ pípẹ́.
Kódà, Pomerdoge ti ṣe ìfilọ́lẹ̀ àwùjọ ńlá tí ó ń pèsè àwọn àǹfààní fún àwọn ọmọ àwùjọ rẹ̀.
Nínú ìjìnlẹ̀ rẹ̀, Pomerdoge ń pèsè ìrírí eré owó àkósódù Ta-ayò-kí-ó-gbowó pẹ̀lú Pomerdoge.
Ní ọ̀rọ̀ mìíràn, o lè jèrè àwọn owó àkósódù abẹ́lé POMD nípa ṣíṣe eré àti kíkó ipa nínú Pomergame.
Bí o ṣe ń tẹ̀síwájú nípasẹ̀ eré ayò yìí, o lè ṣe àkànṣe olùkópa Pomer ni ọ̀nàkọnà tí o bá fẹ́ kí o sì gbé wọn sókè sí àwọn ìpele gbajúmọ̀.
Ọ̀kan nínú àwọn ìpele yẹn ni Gold, èyí tí ó ń sí àǹfààní sí gbàgede ọjà Pomerplace.
Gbàgede ọjà Pomerplace jẹ́ àyípadà nínú àwùjọ eré ayò adálórí ẹ̀wọ́n àkọsílẹ̀ àwùjọ.
Ó pèsè ìkànnì fún àwọn aṣàmúlò láti tà, rà, tàbí fi àwọn ọrọ̀ iyebíye inú ayò wọn ṣòwò.
Síwájú sí i, Gbàgede náà jẹ́ ibi tí ó yẹ láti wà fún àwọn tí wọ́n fẹ́ àwọn ìfigagbága.
Ní Gbàgede yìí, o lè kópa nínú àwọn ìfigagbága pẹ̀lú àwọn Pomer mìíràn nínú ìfẹsẹ̀wọnsẹ̀ olúborí-yóò-gba-gbogbo-èrè.
Níní owó àkósódù abẹ́lé POMD yóò fúnni ní àǹfààní sí àkójọ 7, 777 NFT àti àwọn ohun èlò àrà ọ̀tọ̀ Pomerplace.
Ní báyìí, iye owó owó àkósódù POMD kan jẹ́ $0.008, tí àwọn tí wọ́n tètè rà á sì ń gbádùn ìdá 14% Èrè okòwò.
Àmọ́ sá, ìtà ìsáájú náà wà ní Ìpele Kìíní, èyí tí ó mú kí àwọn lámèétọ́ sọ àsọtẹ́lẹ̀ ẹ̀léwó ìlọ́po 30 kí ó tó tán - ère ńlá fún àwọn tí wọ́n ń rà á báyìí.
Ṣèwádìí sí i nípa ìtajà ìsáájú Pomerdoge (POMD) Lónìí
Ta ni Bosun Tijani?
Gbogbo nǹkan tí ó yẹ kí ẹ mọ̀ nípa Mínísítà Ìbáraẹnisọ̀rọ̀, Àtinúdá, àti Ètò ọrọ̀ ajé Orí ẹ̀rọ Nigeria.
Ìyànsípò Tijani gẹ́gẹ́ bí Mínísítà Ìbáraẹnisọ̀rọ̀, Àtinúdá, àti Ètò ọrọ̀ ajé Orí ẹ̀rọ Nigeria ni a lè sọ pé ó jẹ́ ìtẹ́wọ́gbà káàkiri láàrin àwọn ènìyàn ní àwùjọ ìmọ̀ ẹ̀rọ Nigeria.
Ìtẹ́wọ́gbà náà wá láti inú ìrírí àkójọpọ̀ Tijani nínú àwùjọ náà àti ipa rẹ̀ tààrà àti ẹ̀bùrú lórí ṣíṣẹ̀dá díẹ̀ lára àwọn ilé-iṣẹ́ àdìdelẹ̀ tí wọ́n jẹ́ òpó àwùjọ ilé-iṣẹ́ àdìdelẹ̀ Nigeria.
Àwọn ipa wọ̀nyí niy wọ́n ṣe nípasẹ̀ CcHub, ibùdó ìmọ̀ ẹ̀rọ Nigeria kìíní tí Tijani dá sílẹ̀ ní 2010.
Ibùdó yìí ni èyí tí ó tóbi jùlọ ní Africa báyìí pẹ̀lú wíwà ní àwọn orílẹ̀ èdè Áfríkà mìíràn bí Kenya àti
Nígbà tí Tijani ń kópa kópa pàtàkì nínú mímú ìdàgbàsókè bá àwùjọ ìmọ̀ ẹ̀rọ àwọn ìmọ̀-ọ́nṣe àti ìwé ẹ̀rí tí wọ́n jẹ́ ti olùdíje dáadáa fún ìyànsípò mínísítà rẹ̀.?
Ohun gbogbo tí ẹ ní láti mọ̀ nípa Bosun Tijani
Èyí ni gbogbo nǹkan tí ẹ ní láti mọ̀ nípa Bosun Tijani láti orí ọ̀rọ̀ ara rẹ̀ dórí ìrírí ẹ̀kọ́ àti iṣẹ́.
Níbo ni ó ti wá?
Tijani wá láti Itoko, ìjọba ìbílẹ̀ Abeokuta South, Abeokuta, ìpínlẹ̀ Ogun.
Àmọ́ sá, wọ́n bí í ní Agege Ìpínlẹ̀ Èkó ní Ọjọ́ 20 Oṣù Keje, 1977.
Ó kẹ́kọ̀ọ́ ní Abeokuta Grammer School, Ìpínlẹ̀ Ogun, ó sì tẹ̀síwájú lọ sí University of Jos (UNIJOS), ìpínlẹ̀ Plateau, Nigeria fún ẹ̀kọ́ fáfitì rẹ̀.
Ní UNIJOS, Tijani gboyè dípúlómà nínú ìmọ̀ Sáyẹ́ńsì Ẹ̀rọ-ayára-bí-àsá àti Oyè àpọ́n ìmọ̀ Sáyẹ́ńsì nínú Ẹ̀kọ́ Ọrọ̀ ajé.
Ó tẹ̀síwájú nínú ẹ̀kọ́ rẹ̀ pẹ̀lú oyè Ọ̀gá nínú Ètò ìwífun-àlàyé àti Ìṣàkóso láti Warwick Business School àti Oyè Ọ̀mọ̀wé nínú Àtinúdá ọ̀tun àti Ìdàgbàsókè Ọrọ̀ ajé ní University of Leicester.
Àwọn iṣẹ́ ìkẹ́kọ̀ọ́ aláṣẹ àti alámọ̀já
Níbi ìṣàyẹ̀wò sípò mínísítà rẹ̀, Tijani sọ pé òhun ti ní onírúurú ìrírí nípa iṣẹ́ ẹ̀kọ́ àwọn aláṣẹ àti àwọn alámọ̀já.
Díẹ̀ nínú wọn ni:;
John F. Kennedy School Government, Cambridge, Massachusetts, USA.
Stanford University, California, USA.
African Leadership Institute, Kigali, Rwanda.
Ó jẹ́ ọmọ ẹgbẹ́ Centre for Democracy Development and Rule of Law ní Stanford University.
Ọmọ ẹgbẹ́ Desmond Tutu Leadership
Iṣẹ́ alámọ̀já
Tijani ní ìdàgbàsókè ìrírí iṣẹ́ tí ó dára.
Ní ọmọ ọdún 21, òun ni Olùdarí AIESEC ní orílẹ̀ èdè, àjọ tí kì í ṣe ti ìjọba tí ó ń ṣiṣẹ́ pẹ̀lú United Nation èyí tí àwọn ọ̀dọ́ ń darí.
Lẹ́yìn ọdún mẹ́fà ní AIESEC, ó di Alákòóso Ìdàgbàsókè okòwò ní DeliveryKing.
Ó kúrò níbẹ̀ láti di Olùdarí Iṣẹ́ (Afíríkà) ní ilé-iṣẹ́ ìmọ̀ ẹ̀rọ ti America kan, Hewlett Packard (HP).
Tijani kúrò ní Hewlett Packard ní Oṣù Kẹwàá 2005, àti ní Oṣù Kọkànlá 2005, ó di Olùbádámọ̀ràn lórí àwọn Ìmọ̀ ẹ̀rọẸ̀rọ-ayélujára àti Ìbáraẹnisọ̀rọ̀ ní International Trade Centre.
Kí ó tó ṣe ìdásílẹ̀ CcHub ní ọdún 2010, ó lo ọdún mẹ́ta (2007 di 2010) ní ilé iṣẹ́ olùbádámọ̀ràn okòwò UK, Pera.
Ó ti fẹ́rẹ̀ tó ọdún 13 tí ó ti ṣe ìdásílẹ̀ CCHub bẹ́ẹ̀ ní àsìkò yìí ibùdó náà ti di ibùdó ìṣọ̀kan Afíríkà tí ó ń ṣẹ̀dá àwọn ibùdó ní àwọn àgbègbè Afíríkà mìíràn.
Díẹ̀ nínú àwọn àṣeyọrí Tijani pẹ̀lú CcHub .
Ìfilọ́lẹ̀ mílíọ̀nù $15 owó ìdàgbàsókè ayákánkán fún àwọn ilé iṣẹ́ ìmọ̀ ẹ̀rọ nínú ẹ̀kọ́ ní Nigeria àti Kenya.
Ìfilọ́lẹ̀ ibùdó ìmọ̀ ẹ̀rọ Kenya eLimu
Ìfilọ́lẹ̀ ibùdó ìṣẹ̀dá kìíní ní Africa ní Rwanda
Ìfilọ́lẹ̀ bílíọ́nù #1 Owó Ìdàgbàsókè iṣẹ́
Ìbádòwòpọ̀ pẹ̀lú Google fún àwọn Olókowò láti ṣe àkójọ mílíọ̀nù €20 fún àwọn ilé-iṣẹ́ àdìdelẹ̀ Afíríkà.
Cikü Mugambi dípò Obi Ozor gẹ́gẹ́ bí Ọ̀gá Àgbà Pátápátá Kobo360 bí àmúgbálẹ́gbẹ̀ẹ́ Olùdásílẹ̀ GTBank ṣe di alága ìgbìmọ̀.
Ilé-iṣẹ́ àdìdelẹ̀ ìgbòkègbodò, Kobo360, ti kéde ìyànsípò Ciku Mugambi gẹ́gẹ́ bí Ọ̀gá Àgbà Pátápátá tuntun, tí ó ń rọ́pò olùdásílẹ̀, Obi Ozor.
Ozor ni wọ́n yàn gẹ́gẹ́ bí kọmísọ́nnà fún ìgbòkègbodò ní ìpínlẹ̀ Enugu, èyí tí ó fa ìrọ́pò rẹ̀ gẹ́gẹ́ bí Ọ̀gá Àgbà Pátápátá àti Alága ìgbìmọ̀.
Mugambi darapọ̀ mọ́ Kobo360 ní 2021 gẹ́gẹ́ bí Olórí àwọn Òṣìṣẹ́ àti ètò Ajẹmọ́ Ìdókòwò, pẹ̀lú ìrírí tó lé ní ọdún mẹ́wàá ní International Finance Cooperation àti KPMG.
Ayo Fashina ni yóò jẹ́ olùrànlọ́wọ́ rẹ̀ nínú ipò rẹ̀ tuntun yìí gẹ́gẹ́ bí Igbá-kejì Ọ̀gá Àgbà Pátápátá.
"Ṣíṣe àtìlẹ́yìn fún ẹ̀wọ́n ìpèsè tí ó fẹjú tí ó sì ṣòro àti lílo ìmọ̀ ẹ̀rọ láti mú ìgbéga bá okòwò agbègbè sí agbègbè, iṣẹ́ ìrandíran; èyí ni ohun tí Kobo360 ṣetán láti ṣe àṣeyọrí rẹ̀ nígbà tí ó ṣe ìfilọ́lẹ̀ ní ọdún mẹ́fà sẹ́yìn, ó sì jẹ́ ìdùnnú mi láti gba iṣẹ́ láti tẹ̀síwájú pẹ̀lú ìrìnàjò ilé-iṣẹ́ náà," Mugambi sọ èyí nínú ọ̀rọ̀ rẹ̀.
Fola Adeola, Olùdásílẹ̀ àti Ọ̀gá Àgbà Pátápátá Guaranty Trust Bank nígbà kan, ni wọn tún ti kéde gẹ́gẹ́ bí alága ìgbìmọ̀ àwọn olùdarí.
Wọ́n dá a sílẹ̀ ní 2018, Kobo360 ń pèsè ìkànnì tí ó ń so àwọn okòwò papọ̀ pẹ̀lú àwọn ọkọ̀ akẹ́rù fún ìtẹ̀síwájú àwọn ọjà bí ó ṣe tọ́.
Láti igbat náà ilé iṣẹ́ àdìdelẹ̀ náà ti dàgbà kọjá orísun rẹ̀ Nigeria pẹ̀lú àwọn iṣẹ́ ní Kenya, Ghana, Uganda, Cote d'Ivoire, àti Burkina Faso.
O tún ti ṣiṣẹ́ pẹ̀lú àwọn ọkọ̀ akẹ́rù tí ó lé ní 30, 000 àti àwọn oníṣòwò 700 ó sì ka International Finance Cooperation, Y Combinator, TLom Capital Partners, àti Goldam Sachs gẹ́gẹ́ olùdókòwò.
"Àfojúsùn ńlá mi fún Kobo360 ni láti nípa lórí ayé ọ̀pọ̀lọpọ̀, nípasẹ̀ ipa àtinúdá ọ̀tun okòwò, ilé-iṣẹ́, àti ọrọ̀ ajé.
Pẹ̀lú ikọ̀ adarí àti Ìgbìmọ̀ mi tí wọ́n ní ìrírí, mo mọ̀ pé a ti gbé àwọn ìgbésẹ̀ ńlá láti ṣe àṣeyọrí yìí bẹ́ẹ̀ sì ni iṣẹ́ náà ṣetán láti tẹ̀síwájú, pẹ̀lú Ciku, Ayo, àti Ọ̀gbẹ́ni Fola Adeola tí wọ́n ń ṣe àwọn ojúṣe wọn tuntun takuntakun báyìí.
Ìrìnàjò mi pẹ̀lú Kobo360 lè máa yípadà, ṣùgbọ́n ìfarajìn mi sí àṣeyọrí rẹ̀ kò yípadà," Ozor sọ èyí nípa ìfiṣẹ́sílẹ̀ rẹ̀.
Ìpínlẹ̀ Kaduna ṣètò láti fa ojú àwọn olùdókòwò àti alátinúdá ọ̀tun mọ́ra, bí ó ṣe di ìpínlẹ̀ kìíní láti ṣe ìfilọ́lẹ̀ Abádòfin Ilé-iṣẹ́ Àdìdelẹ̀ ní Nigeria.
Ní Ọjọ́rú, 9 Oṣù Kẹwàá 2022, Ààrẹ àná Nigeria Muhammadu Buhari fọwọ́sí Abádòfin Ilé-iṣẹ́ Àdìdelẹ̀ ní Nigeria di òfin, ọdún kan lẹ́yìn tí àwọn èèkàn nínú àwùjọ ilé-iṣẹ́ àdìdelẹ̀ Nigeria tí ó ń gbèrú bẹ̀rẹ̀ ìjíròrò.
Abádòfin náà, èyí tí mú kí Nigeria darapọ̀ mọ́ àwọn orílẹ̀ èdè Áfríkà bí Tunisia àti Senegal láti ṣe àgbékalẹ̀ àwọn òfin Ilé-iṣẹ́ àdìdelẹ̀, ṣe àwọn ìpèsè kan tí wọ́n fojúsun àkóso ìdàgbàsókè àwọn ilé-iṣẹ́ àdìdelẹ̀ ní orílẹ̀ èdè náà.
Ní ọdún mẹ́wàá sẹ́yìn, àwọn. Ilé-iṣẹ́ àdìdelẹ̀ Nigeria ti síwájú nínú ìdàgbàsókè ọrọ̀ ajé, ìpèsè iṣẹ́, fífi ààyè gba ìdókòwò ilẹ̀ òkèèrè, àti àgbékalẹ̀ iyì àtọwọ́dọ́wọ́ ní orílẹ̀ èdè náà.
Ṣùgbọ́n gẹ́gẹ́ bí ẹnikẹ́ni tí ó ń ṣe okòwò ní orílẹ̀-èdè Nigeria ṣe mọ, ìdádúró lè bá ìdàgbàsókè tàbí kí àwọn òfin ìjọba mú akùdé bá a, èyí ni ìdí Òfin Ilé-iṣẹ́ Àdìdelẹ̀.
Bí ó tilẹ̀ jẹ́ pé àhesọ ìfilọ́lẹ̀ rẹ̀ tí tàn káàkiri, àṣeyọrí rẹ̀ dá lórí àmúlò ìjọba ìpínlẹ̀ káàkiri àti àjọṣepọ̀ láàrin àwọn ẹ̀ka ìjọba àpapọ̀.
Ní Oṣù Kẹta 2023, 12 péré nínú àwọn Ìpínlẹ̀ 36 orílẹ̀ èdè ti fi ìfẹ́ hàn sí ṣíṣe ìfilọ́lẹ̀ Òfin yìí.
Lára àwọn ìpínlẹ̀ wọ̀nyí ni Olú ìlú ilé-iṣẹ́ àdìdelẹ̀ Nigeria, Ìpínlẹ̀ Èkó, Kaduna, Kwara, Ekiti, Anambra, Imo, Niger, Nassarawa, Oyo, Rivers, Osun, àti Zamfara.
Òfin Ilé-iṣẹ́ àdìdelẹ̀: Ṣé òfin tí ó dára jùlọ lọ́dún mẹ́wàá náà lè gba ètò àwùjọ ilé-iṣẹ́ àdìdelẹ̀ Nigeria tí ó ń gbèrú ṣùgbọ́n tí kò ní ìdánilójú?
Nínú àwọn méjìlá náà, Ìpínlẹ̀ Kaduna ti di ìpínlẹ̀ kìíní láti ṣe ìfilọ́lẹ̀ Òfin náà lẹ́yìn tí ìfọwọ́sí òfin kan fún Ìdàgbàsókè àwọn ilé-iṣẹ́ àdìdelẹ̀ tí ìmọ̀ ẹ̀rọ ń ṣèrànwọ́ fún ní ìpínlẹ̀ Kaduna.
Gómìnà ìpínlẹ̀ náà, Sínítọ̀ Uba Sani, fọwọ́sí abádòfin náà ní Ọjọ́rú, 13 Oṣù Keje, 2023.
Nígbà tí ó ń sọ̀rọ̀ lórí abádòfin ilé-iṣẹ́ àdìdelẹ̀ náà tí wọ́n fọwọ́sí di òfin, Shuaibu Kabir Bello, Olùrànlọ́wọ́ Pàtàkì Àgbà lórí ọ̀rọ̀ Ìbáraẹnisọ̀rọ̀ àti Ìmọ̀ ẹ̀rọ fún Ìjọba Ìpínlẹ̀ Kaduna, sọ pé,
"Abádòfin náà ti di òfin ní Kaduna.
Àmọ́ sá, gẹ́gẹ́ bí gbogbo òfin, ìlànà, tàbí ètò, àwọn ìhun àti ibùdó ìjọba gbọ́dọ̀ mójútó ìfilọ́lẹ̀.
Èyí ni ohun tí ó kàn tí Kaduna ń ṣe."
Fífi Kaduna sí ipò asíwájú nínú ibùdó àwọn ilé-iṣẹ́ àdìdelẹ̀
Nípa ṣíṣe ìfọwọ́sí òfin náà, ìpínlẹ̀ náà lérò láti fi ara rẹ̀ sípò asíwájú nínú ààyè fún àwọn ilé-iṣẹ́ àdìdelẹ̀ àti olùdókòwò ní orílẹ̀ èdè náà.
Púpọ̀ nínú àwọn ìpèsè rẹ̀ ń ṣe àfihàn Abádòfin Ilé-iṣẹ́ Àdìdelẹ̀, pẹ̀lú ìpèsè fún ìsọlórúkọ àwọn ilé-iṣẹ́ àdìdelẹ̀, ìrànlọ́wọ́ owó, àti ìdàgbàsókè ìmọ̀-ọ́nṣe.
Gẹ́gẹ́ bí ẹ̀dá abádòfin náà tí Techpoint Africa rí, abádòfin náà ń gbèrò láti fi àwùjọ ilé-iṣẹ́ àdìdelẹ̀ ìpínlẹ̀ Kaduna sí ipò asíwájú ibùdó ìmọ̀ ẹ̀rọ ní Nigeria; ó tún ń gbèrò láti pèsè àyíká tí ó fi ààyè gba ìdásílẹ̀, ìdàgbàsókè, àti àwọn iṣẹ́ ilé-iṣẹ́ àdìdelẹ̀ ní ìpínlẹ̀ Kaduna.
Láti mú kí àfojúsùn yìí wá sí ìmúṣẹ, Ìgbìmọ̀ Ìpínlẹ̀ Kaduna fún Àtinúdá àti Ìṣòwò Ìmọ̀ ẹ̀rọ yóò di ṣíṣe àgbékalẹ̀ láti mójútó ìfilọ́lẹ̀ àwọn èròǹgbà òfin wọ̀nyí.
Ìgbìmọ̀ náà yóò ní ọmọ ẹgbẹ́ mẹ́wàá, tí ó fi mọ́ Igbá-kejì gómìnà àti kọmísọ́nnà fún ìṣúná, ìṣètò àti àṣàrò ìnáwó, okòwò àti àtinúdá ọ̀tun.
Àwọn ọmọ ìgbìmọ̀ mìíràn ni Olórí àjọ Olùdarí Ìmọ̀ ẹ̀rọ Ìròyìn àti Ìbáraẹnisọ̀rọ̀, Olùdarí ìṣàkóso Kaduna Enterprise Development Agency, Akọ̀wé Ìjọba Kaduna Investment Promotion Agency, àwọn oníṣẹ́ akadá méjì tí iṣẹ́ wọn jẹ mọ́ àwọn àgbègbè ẹ̀kọ́, àti àwọn aṣojú mẹ́ta láti ọ̀kọ̀ọ̀kan ẹkùn ilé Ìgbìmọ̀ Aṣòfin mẹ́tẹ̀ẹ̀ta, èyí tí ọ̀kan lára wọn gbọ́dọ̀ jẹ́ obìnrin.
Àjọ Kaduna Enterprise Development Agency ni yóò dúró gẹ́gẹ́ bí ibi iṣẹ́ Ìgbìmọ̀ náà.
Díẹ̀ lára àwọn ojúṣe rẹ̀ ni yóò jẹ́ fífún àwọn ilé-iṣẹ́ àdìdelẹ̀ lórúkọ, ìdarí iṣẹ́ láàrin àwọn ẹ̀ka ìjọba àti ẹ̀ka aládàáni, àkóso ìforúkọsílẹ̀ àwọn ilé-iṣẹ́ àdìdelẹ̀, àti igbaninímọ̀ràn fún Ìgbìmọ̀ lórí àmúlò òfin náà.
Láti forúkọsílẹ̀ nínú ìwé àkọsílẹ̀ àwọn ilé-iṣẹ́ àdìdelẹ̀ ìpínlẹ̀, ilé-iṣẹ́ àdìdelẹ̀ gbọ́dọ̀ ti gba orúkọ láti ọwọ́ National Information Technology Development Agency (NITDA) kí ó sì forúkọsílẹ̀ pẹ̀lú Kaduna Enterprise Development Agency.
Ìdá 51% ìpín ìdókòwò ilé-iṣẹ́ àdìdelẹ̀ náà gbọ́dọ̀ jẹ́ èyí tí ọmọ Nigeria kan ni, nígbà tí ìdá 31% àwọn òṣìṣẹ́ gbọ́dọ̀ jẹ́ olùgbé Kaduna.
Síwájú sí i, ọjà ilé-iṣẹ́ àdìdelẹ̀ náà gbọ́dọ̀ jẹ́ ìmọ̀ ẹ̀rọ tàbí aṣàmúlò ìmọ̀ ẹ̀rọ tuntun.
Nígbà tí ó ń sọ̀rọ̀ lórí abádòfin ilé-iṣẹ́ àdìdelẹ̀ tí wọ́n sọ di òfin náà, Shuaibu Kabir Bello, Olùrànlọ́wọ́ Àgbà Pàtàkì lórí Ìmọ̀ ẹ̀rọ Ìròyìn àti Ìbáraẹnisọ̀rọ̀ fún Ìjọba Ìpínlẹ̀ Kaduna, sọ pé, "Abádòfin náà ti di òfin ní Kaduna.
Wọn yóò tún ṣe ìdásílẹ̀ àwọn Owó ìrànwọ́ àti Owó Ìdókòwò Ilé-iṣẹ́ àdìdelẹ̀ láti pèsè owó fún àwọn ilé-iṣẹ́ àdìdelẹ̀ tí wọ́n ṣẹ̀ṣẹ̀ bẹ̀rẹ̀ bẹ́ẹ̀ ni wọ́n yóò pèsè owó fún wọn láti inú ìṣúná ọdọọdún àti Sovereign Wealth Growth Fund.
Mílíọ̀nù #250 ó kéré jù yóò jẹ́ àyàsọ́tọ̀ lọ́dọọdún bẹ́ẹ̀ sì ni àtúnyẹ̀wò yóò máa wà ní ọdún mẹ́ta mẹ́ta.
Ṣé ìfilọ́lẹ̀ Abádòfin Ilé-iṣẹ́ Àdìdelẹ̀ lè mú ìlọsíwájú bá àyípadà ilé-iṣẹ́ àdìdelẹ̀ ní Ìpínlẹ̀ Kaduna?
Ìpinnu láti ṣe ìfilọ́lẹ̀ Abádòfin Ilé-iṣẹ́ Àdìdelẹ̀ náà jẹ́ èyí tí ó dára, ṣùgbọ́n àgbékalẹ̀ abádòfin náà lásán kò tó.
Gẹ́gẹ́ bí wọ́n ṣe tọ́ka sí nígbà gbogbo lásìkò àwọn ìjíròrò ìlànà, Nigeria kò fi bẹ́ẹ̀ ní àwọn òfin tàbí ìlànà tí ó tọ́.
Dípò bẹ́ẹ̀, àmúlò ni ó máa ń fa ìdojúkọ nígbà gbogbo, nítorí náà ìrètí wo ni Ìpínlẹ̀ Kaduna ní láti fa àwọn ilé-iṣẹ́ àdìdelẹ̀ àti olùdókòwò mọ́ra kí wọ́n sì dá wọn dúró?
Ridwan Abdullateef, eléré fíìmù àti olùgbé ìpínlẹ̀ Kaduna, gbàgbọ́ pé òfin náà lè mú ìgbèrú bá ìdàgbàsókè ilé-iṣẹ́ àdìdelẹ̀ ní ìpínlẹ̀ náà.
Ó ń ṣàlàyé pé ìdàgbàsókè gúnmọ́ ti wà fún àwọn onímọ̀-ọ́nṣe ìmọ̀ ẹ̀rọ láti ọdún márùn-ún sẹ́yìn, ó sọ pé púpọ̀ nínú àwọn iṣẹ́ ilé-iṣẹ́ àdìdelẹ̀ nínú ìpínlẹ̀ náà wáyé ní àwọn ibùdó ìmọ̀ ẹ̀rọ tàbí ibùdó aṣèrànwọ́ àwọn ilé-iṣẹ́.
Àmọ́ sá, ìjọba gbọ́dọ̀ pèsè àwọn àtìlẹ́yìn pàtàkì láti lè fa àwọn olùdásílẹ̀ mọ́ra.
"Àkọ́kọ́ àti èyí tí ó ṣe pàtàkì jùlọ ní owó ìrànwọ́.
Olùdásílẹ̀ ilé-iṣẹ́ kọ̀ọ̀kan nílò àwọn owó.
Wọ́n nílò láti lè sọ pé, 'Mo ní iye owó yìí nínú àsùnwọ̀n mi láti ṣàkóso ilé-iṣẹ́ àdìdelẹ̀ mi fún iye àwọn oṣù báyìí."
Ṣùgbọ́n pẹ̀lú ìrànwọ́ owó tí ó tó fún àwọn ilé-iṣẹ́ àdìdelẹ̀, fífa àwọn onímọ̀-ọ́nṣe mọ́ra lè dá lórí ipò ètò ààbò ìpínlẹ̀ náà.
Àbọ̀ A 1 2023 kan fi hàn pé ènìyàn 214 ni wọ́n pa nínú ìkọlù ìwà ipá, pẹ̀lú 746 tí wọ́n jí gbé, bẹ́ẹ̀ sì ni ìyẹn yóò jẹ́ àìbalẹ̀ ọkàn fún àwọn tí wọ́n lè nífẹ̀ẹ́ láti gbé ìpínlẹ̀ náà.
"A ní àwọn ènìyàn tí wọ́n ń bọ̀ anti Abuja tí wọ́n sì ń sọ àwọn nǹkan bí, 'Báwo ni ẹ ṣe lè fi dá wa lójú pé ààbò wà fún wa?"
Ìdàgbàsókè ìmọ̀-ọ́nṣe ni ìdojúkọ mìíràn tí ìpínlẹ̀ náà yóò kojú nínú ìrìn àjò yìí.
Nígbà tí òfin tí wọ́n ṣẹ̀ṣẹ̀ fọwọ́sí náà fi ààyè gba ìṣẹ̀dá àwọn ètò ìdanilẹ́kọ̀ọ́, ó lè tó ìgbà díẹ̀ kí ó tó máa rí àwọn àbájáde.
"Àkójọpọ̀ àwọn akópa tí a ní ní Kaduna báyìí lè má tò ó fún kò ju àwọn ilé-iṣẹ́ àdìdelẹ̀ mẹ́ta lọ.
Ohun tí a ní báyìí tó fún ìpele tí Kaduna wà, ṣùgbọ́n ojúṣe yóò wà fún àwọn ilé-iṣẹ́ àdìdelẹ̀ [tí wọ́n wá sí ìpínlẹ̀ náà] láti ṣe ìdanilẹ́kọ̀ọ́ fún àwọn mìíràn."
Ìgbé ayé tí owó rẹ̀ kò gunpá nígbà tís bá fi wé àwọn ìlú bí Èkó àti Abuja lè fa àwọn òṣìṣẹ́ ìmọ̀ ẹ̀rọ mọ́ra wá sí ìpínlẹ̀ náà.
Fún àpẹẹrẹ, ó kéré jù #850, 000 ni owó ọ̀yà ilé oníyàrà méjì ní ọ̀pọ̀ àwọn àgbègbè ní ìpínlẹ̀ Èkó, ṣùgbọ́n irú ilé yìí kan náà ní ọ̀pọ̀lọpọ̀ àwọn àgbègbè Kaduna lè jẹ́ ìlàjì iye yẹn.
Bí èyí ṣe lè jẹ́ ìdùnnú tó, ìjọba gbọ́dọ̀ wá àwọn àpẹẹrẹ láti àwọn ìpínlẹ̀ mìíràn ní Nigeria.
Ní 2020, Sim Shagaya gbé apá kan ikọ̀ uLesson rẹ̀ lọ sí Jos, olú ìlú ìpínlẹ̀ Plateau.
Ní àsìkò náà, ó pè é ní ìpinnu tí ó jáfáfá jùlọ tí òun ti ṣe, ṣùgbọ́n ní Oṣù Kejìlá, ilé-iṣẹ́ náà ti fòpin sí àṣewò yìí.
"Ipá wá láti mú ìdàgbàsókè àti ìpínká sí ọjà Afíríkà yìí túmọ̀ sí pé a ní láti kọjá lọ sí ìlú ńlá pẹ̀lú ìsàsopọ̀ ọkọ̀ òfuurufú tí ó dára àti èyí tí ó ti lè rọrùn fún wa láti lè gba àwọn onímọ̀-ọ́nṣe tí a nílò," ilé-iṣẹ́ náà ṣàlàyé.
Bákan náà, bí a tilẹ̀ bẹ̀rẹ̀ láì ní àfojúsùn kíkọ́ òpó ìmọ̀-ọ́nṣe láti Ilé-Ifẹ̀, Talent QL padà kó ibùdó ní kò tó ọdún méjì lẹ́yìn náà, nígbà tí ìmọ̀ ẹ̀rọ Ìpínlẹ̀ Kaduna tí gómìnà àná fi lọ́lẹ̀ kò fi bẹ́ẹ̀ ṣe àṣeyọrí tààrà.
Àwọn àbájáde wọ̀nyí ń ṣe àfihàn àwọn ìṣòro tí àwọn ilé-iṣẹ́ àdìdelẹ̀ tí wọ́n kọjá sí ìta Èkó máa ń sáábà kojú.
Kódà kí a má tilẹ̀ sọ ti àwọn ilé-iṣẹ́ àdìdelẹ̀, àwọn ètò ọrọ̀ ajé ajẹmọ́rọ láti ọwọ́ àwọn ìpínlẹ̀ máa ń sáábà wà nípò ètò lásán pẹ̀lú ìlọsíwájú díẹ̀ tí wọ́n ní.
Pẹ̀lú Nominal Gross Domestic Product tí ó wà ní tírílíọ́nù #3. 1 ní 2020, ìpínlẹ̀ Kaduna jẹ́ ọ̀kan lára àwọn ọrọ̀ ajé tí ó tóbi jùlọ ní Nigeria ó sì lè dára lójú àwọn olùdókòwò, ṣùgbọ́n ó gbọ́dọ̀ yanjú àwọn ọ̀ràn pàtàkì kan láti jẹ́ kí wọ́n rí i bí igbá-kejì tòótọ́ fún Èkó, Abuja, tàbí Port Harcourt.
Àṣeyọrí àwọn ilé-iṣẹ́ àdìdelẹ̀ bí Sudo Afíríkà tọ́ka sí agbára ìpínlẹ̀ Kaduna láti ṣe àtìlẹ́yìn ìdàgbàsókè àwọn ilé-iṣẹ́ àdìdelẹ̀ ìmọ̀ ẹ̀rọ.
Ní pàtàkì jùlọ, ìbáṣepọ̀ láàrin ẹ̀ka ìjọba àti aládàáni yóò ṣe pàtàkì.
Ẹ lè fi àwọn àwòrán HD ráńṣẹ́ lórí WhatsApp báyìí.
Rántí bí mo ṣe sọ fún ọ pé n kò ní jẹ Snickers ní ọ̀sẹ̀ yìí?
Ó dára, mo ra ìdì sokoléètì méjì lánàá.
Nígbà tí n kò lè kọ ìfẹ́ láti má rà wọ́n láti ilé ìtajà, n kò jẹ wọ́n nítorí pé mo sọ fún ọ pé n kò ní ṣe bẹ́ẹ̀.
Mo ń sọ fún ẹ pé o ṣe ìrànlọ́wọ́.
Nítorí náà, mo fẹ́ dúpẹ́ lọ́wọ́ rẹ.
Ṣé ot wà níbi Nigerian Fintech Executive Mixer, tí Intelpoint ṣe àgbékalẹ̀?
Bí ó bá wà níbẹ̀, o ó gbà pẹ̀lú mi pé ó jẹ́ àǹfààní láti ṣe ìsàsopọ̀ àti ìsinmi.
Mo gbádùn àsìkò mi mo sì jẹ́ mo mu ní ìbámu pẹ̀lú ìtẹ́lọ́rùn ọkàn mi. Ó kò sí níbẹ̀?
Fojú sọ́nà fún ètò Intelpoint tí ó ń bọ̀.
Ikọ̀ olóòtú jíròrò lórí ìròyìn lórí ìgbésáfẹ́fẹ́ Techpoint Afriva ọ̀sẹ̀ yìí, tí ó fi mọ́ Jumia ṣe àkọsílẹ̀ àdínkù àwọn gbèsè ní Nigeria, àwọn òṣìṣẹ́ ohun èlò ẹ̀rọ ẹ̀yáwó ń ṣe àfihàn àwọn ìṣe ilé-iṣẹ́ tí kò tọ̀nà, àti ìyànsípò mínísítà Bosun Tijani.
Wò ó níhìn-ín.
Òpin ọ̀sẹ̀ ni, mo sì ní àwọn ètò.
Ṣé ẹ ní ọ̀kan?
Ẹ jọ̀wọ́, ẹ má gbàgbé láti ṣe eré ìdárayá!
Ṣe àkọsílẹ̀ àwọn fàájì àti àwọn àsìkò tí kò dùn rẹ̀.
Mo ń gbìyànjú lóòótọ́ láti lè ṣe ìyẹn.
Ẹ jọ̀wọ́, ẹ ṣe fàájì ní òpin ọ̀sẹ̀ yìí.
Ohun tí mo ní fún yín lónìí nìyí:
Moniepoint ṣe ìmúgbòòrò iṣẹ́ rẹ̀ fún gbogbo ènìyàn.
Ó lè fi àwọn àwòrán HD ráńṣẹ́ lórí ìkànnì WhatsApp báyìí.
Moniepoint ṣe ìmúgbòòrò iṣẹ́ rẹ̀ fún gbogbo ènìyàn.
Ilé-iṣẹ́ ìṣúná nínú ìmọ̀ ẹ̀rọ Nigeria, Moniepoint, fẹ́ pèsè iṣẹ́ ìfowópamọ́ àti àgbékalẹ̀ ètò ìsanwó rẹ̀ fún gbogbo ènìyàn, kì í kan ṣe àwọn okòwò nìkan.
Nítorí ìdí èyí, ilé iṣẹ́ náà ti ṣe ìfilọ́lẹ̀ ohun èlò ẹ̀rọ oníbàárà kan àti àwọn káàdì ìgbowójáde.
Ìgbésẹ̀ yìí fi ilé-iṣẹ́ náà sí inú ìfigagbága tààrà pẹ̀lú àwọn okòwò bí Opay àti Palmpay.
Fintech náà yóò pèsè àwọn káàdì ìgbowójáde Moniepoint Microfinance Bank, tí àwọn èèkàn ìsanwó bí Mastercard àti Verve yóò ṣètò.
Ohun èlò ẹ̀rọ náà fààyè gba àwọn aṣàmúlò láti fi owó ráńṣẹ́, sanwó ọjà, kí wọ́n sì ra owó ìpè, bẹ́ẹ̀ sì ni àwọn káàdì ìgbowójáde rẹ̀ lè jẹ́ lílò lórí ẹ̀rọ ayélujára, ní àwọn ibùdó PoS, àti lẹ́nu àwọn ATM.
Moniepoint ń ṣe àgbékalẹ̀ ètò ìyànjú aáwọ̀ aláìfọwọ́yí èyí tí yóò fààyè gba àwọn aṣàmúlò láti sọ ẹ̀dùn ọkàn wọn nípa àwọn ìdúnàádúrà orí káàdì tí kò yọrí kí wọ́n sì tọpa wọn títí wọn yóò fi gba ìdápadà odidi láàrin wákàtí 48.
Èyí wà ní ìbámu pẹ̀lú àwọn òfin ìdápadà CBN, èyí tí ó fi ààyè gba àsìkò ìdápadà oníwákàtí-48.
Àfikún Ìròyìn: Ní Oṣù Kẹfà 2023, Google Cloud dòwòpọ̀ pẹ̀lú Moniepoint láti pèsè àwọn iṣẹ́ ìṣúná fún àwọn okòwò kéékèèké àti alábọ́dé (SMEs) ní àwọn àgbègbè ìgbèríko.
Ẹ lè fi àwọn àwòrán HD ráńṣẹ́ lórí WhatsApp báyìí
Mo máa ń yàgò fún fífi àwòrán ráńṣẹ́ lórí WhatsApp bí àjàkálẹ̀ àrùn.
Ẹ̀yin àti èmi mọ bí ìkànnì àtẹ̀jíṣẹ́ náà ṣe ń àdínkù àbùdá àwòrán tàbí àwòránhùn kan.
Ní àfikún, pínpín àwọn àwòrán gẹ́gẹ́ bí ìwé lórí ìkànnì náà lè jẹ́ ìdojúkọ, pàápàá jùlọ bí o bá ń gbà tàbí fi ọ̀pọ̀lọpọ̀ àwòrán ráńṣẹ́ tàbí lo iPhone.
Èyí túmọ̀ sí pé ẹ ní láti sí àṣepamọ́ kọ̀ọ̀kan láti wò wọ́n.
Àmọ́ sá, mo ti gbé ìròyìn ayọ̀ dé: Ẹ lè pín àwòrán nípa WhatsApp báyìí láìsí àdínkù nínú àbùdá wọn.
WhatsApp ń ṣe àgbékalẹ̀ àbùdá HD tí yóò fún yín láyè láti ṣe ìpamọ́ àwọn ìdá ìpìlẹ̀ ńlá àwọn àwòrán tí e ba pín pẹ̀lú ẹnikẹ́ni.
Kí ẹ tó ṣàmúlò àbùdá tuntun náà, ẹ gbọ́dọ̀ ṣe ìmúdójú-ìwọ̀n fún ohun èlò ẹ̀rọ yín sí ẹ̀yà tí ó bágbàmu jùlọ.
Nígbà náà, ẹ ó ṣàkíyèsí pé àtẹ̀ṣẹ "HD" tuntun kan lókè àwọn irinṣẹ́ olóòtú àwòrán bí ìyípo àti àwọn tí wọ́n wà fún ṣíṣe àfikún ọ̀rọ̀ àti àwọn àlẹ̀mọ́ sí àwòrán náà.
Agbéléjú tuntun kan tí yóò fààyè gba yín láti yan àbùdá àwòrán yóò farahàn nígbà tí ẹ bá tẹ àtẹ̀ṣẹ HD.
Nígbà tí Àbùdá Alábọ́dé jẹ́ àṣàyàn ìpìlẹ̀, ẹ lè yan àbùdá HD ṣe ìpamọ́ ẹ̀yà àwọn ìdá ìpìlẹ̀ àwòrán náà.
Nígbà tí ẹ bá fi àwòrán ráńṣẹ́, àlẹ̀mọ́ HD yóò hàn ní ìsàlẹ̀ apá òsì, tí ń sọ fún ẹni tí ó gbà á pé ẹ ti pín àwòrán alábùdá ńlá.
Kín ló tún kù, WhatsApp yóò fi ààyè gba àbùdá yìí fún àwọn àwòránhùn ní àwọn ọ̀sẹ̀ tí ó ń bọ̀.
Bí ẹ kò bá rí i tẹ́lẹ̀
Àwọn iṣẹ́ apániláyà níwájú bí wọ́n ṣe kéde Bosun Tijani gẹ́gẹ́ bí mínísítà Ìbáraẹnisọ̀rọ̀, àtinúdá ọ̀tun àti ọrọ̀ ajé orí ẹ̀rọ.
Ohun tí mo ń ka àti èyí tí mo ń wò
Ìbúgbàmù ńlá kò ṣẹlẹ̀ rí rárá.
"Bí Ọlọ́run bá dá wà ta ni ó dá Ọlọ́run nígbà náà" - ìdáhùn tí ó dára jùlọ
Àwọn Nǹkan Méjì tí Wọn máa ń ṣe Àyípadà ìròrí ìjìnlẹ̀ Ènìyàn – Ìjíròrò láti ọwọ́ Olùtọ́jú Nígbà kan rí.
Àwọn ohun èlò ẹ̀rọ ẹ̀yáwó burúkú àti ipa Bosun Tijani tí ó ń yọ̀.
Lónìí lórí Ìgbésáfẹ́fẹ́ Techpoint Africa, àwọn oníròyìn wa pín àwọn ojú ìwòye, èrò àti ìmọ̀ wọn lórí àwọn ìròyìn tí wọ́n lékè ní àwùjọ ìmọ̀ ẹ̀rọ Afíríkà ní ọ̀sẹ̀ yìí.
Àwọn ìròyìn náà:
Ẹ̀ka MTN South Africa yóò san mílíọ̀nù $5.2 kí ó tó di H2 2023.
Mastercard ra ìpín ìdókòwò kékeré lára MoMo
Jumia ṣe àkọsílẹ̀ àdínkù nínú òfò ní Nigeria.
Jumia lè ṣe àgbéjáde àwọn iṣẹ́ tuntun ní Egypt
Àwọn òṣìṣẹ́ ohun èlò ẹ̀rọ ẹ̀yáwó ṣe àfihàn àwọn ìṣe ilé-iṣẹ́ tí kò bójú mu
Wọ́n ti kéde Bosun Tijani gẹ́gẹ́ bí Mínísítà Ìbáraẹnisọ̀rọ̀ àti Ọrọ̀ ajé Ìmọ̀ ẹ̀rọ
Ẹ lè mọ nípa ìjíròrò máa lórí Google Podcasts, Apple Podcasts, Spotify, YouTube, àti ibikíbi tí ẹ bá ti ń tẹ́tí sí àwọn ìgbésáfẹ́fẹ́ yín.
Ẹ tun lè fi àwọn ìbéèrè àti àkíyèsí yín ráńṣẹ́ sí podcast@techpoint.africa tàbí kí ẹ pín èrò yín nípa ṣíṣe àmúlò kókó ọ̀rọ̀ ìdámọ̀ náà.
Ilé iṣẹ́ ìmọ̀ ẹ̀rọ nínú ìṣúná Nigeria tí ó ní ìsàsopọ̀ ilé-iṣẹ́ ìfowópamọ́ tí ó tóbi jùlọ, Moniepoint, wọ ọjà ìfowópamọ́ ara ẹni láti figagbága pẹ̀lú Opay, Palmpay
Ilé-iṣẹ́ ìmọ̀ ẹ̀rọ nínú ìṣúná Nigeria, Moniepoint, ti ṣe àgbékalẹ̀ ohun èlò ẹ̀rọ oníbàárà àti àwọn káàdì ìgbowójáde gẹ́gẹ́ bí ara akitiyan láti wọ inú ọjà ìfowópamọ́ ara ẹni.
Ilé-iṣẹ́ náà, èyí tí ó pèsè fún àwọn okòwò ìkànnì gbogbonìṣe fún àwọn ìsanwó, ìfowópamọ́, àti àwọn iṣẹ́, yóò jẹ́ kí àwọn iṣẹ́ wọn wà fún gbogbo ènìyàn, ní ìfigagbága pẹ̀lú OPay àti PalmPay.
Àwọn ilé-iṣẹ́ tí wọ́n ní òṣìṣẹ́ PoS jùlọ ní Nigeria - Ìròyìn
Ọ̀pọ̀lọpọ̀ ènìyàn yóò jẹ àǹfààní lára àwọn ìsanwó tí ó rọrùn tí ó sì ṣe é gbára lé tí wọ́n ṣe pẹ̀lú àwọn káàdì ìgbowójáde Ilé ìfowópamọ́ Moniepoint Microfinance nítorí pé àwọn okòwò tí ó lé ní mílíọ̀nù 1.5 ni wọ́n ń lo ìkànnì rẹ̀ báyìí.
Àwọn èèkàn ìsanwó, tí ó fi mọ́ Mastercard àti Verve, ní yóò mójútó ìpese àwọn káàdì ìgbowójáde wọ̀nyí.
Ohun èlò ẹ̀rọ oníbàárà náà fààyè gba àwọn aṣàmúlò láti fi owó ráńṣẹ́, sanwó ọjà, kí wọ́n sì ra owó ìpè, bẹ́ẹ̀ sì ni àwọn káàdì ìgbowójáde rẹ̀ ṣe é lò lórí ẹ̀rọ-ayélujára, ní ibùdó PoS, àti àwọn ATM.
Àwọn oníbàárà tí wọ́n ń lo àwọn káàdì Moniepoint yóò pèsè ìsanwó tí ó rọrùn fún àwọn oníṣòwò pẹ̀lú.
TeamApt tẹ́lẹ̀, Moniepoint ń ṣe àgbékalẹ̀ ètò ìyànjú aáwọ̀ aláìfọwọ́yí èyí tí gba àwọn aṣàmúlò láyè láti sọ ẹ̀dùn ọkàn wọn nípa àwọn ìsanwó káàdì tí kò yọrí kí wọ́n sì tọpa wọn títí wọn yóò fi gba ìdápadà kíkún láàrin wákàtí 48.
Èyí wà ní ìbámu pẹ̀lú àwọn òfin ìdápadà CBN, èyí tí ó ń pè fún àsìkò ìdápadà oníwákàtí-48.
Google Cloud dòwòpọ̀ pẹ̀lú Moniepoint ní Oṣù Kẹfà 2023 láti pèsè àwọn iṣẹ́ ìṣúná fún àwọn okòwò kéékèèké àti alábọ́dé (SMEs) ní àwọn àgbègbè ìgbèríko, láti dí àlàfo tí ó wà nínú iṣẹ́ ìfowópamọ́.
Àwọn ẹ̀kọ́ lórí kíkọ́ MVP níbi Ìpàtẹ èrò Ilé-iṣẹ́ Ọjọ́ Ẹtì
Àwọn èrò rọrùn láti rí, ó sì dàbí ẹni pé gbogbo ènìyàn tí wọ́n mọ nípa àwùjọ ilé-iṣẹ́ àdìdelẹ̀ ní èrò tí wọ́n rò pé yóò di ńlá bí Facebook.
Ṣùgbọ́n bìlísì wà nínú àgbékalẹ̀, àti ìkọjá láti èrò sí ọjà jẹ́ àgbékalẹ̀ tí ó le púpọ̀ fún ọ̀pọ̀ àwọn olùdásílẹ̀.
Láti mú kí ìgbésẹ̀ yìí rọrùn, a máa ń gba àwọn olùdásílẹ̀ ní ìmọ̀ràn láti bẹ̀rẹ̀ pẹ̀lú ọjà kékeré tí ó lè ṣe àṣeyọrí, tí a tún mọ̀ sí MVP.
Product Plan ki MVP bí "ọjà tí ó ní àwọn àbùdá tí ó tó láti fa àwọn oníbàárà aṣàmúlò ìbẹ̀rẹ̀ mọ́ra kí ó sì jẹ́rìí èrò ọjà kan ní ìbẹ̀rẹ̀ ní àsìkò ìdàgbàsókè ọjà náà."
Kíkọ́ MVP jẹ́ kókó ọ̀rọ̀ àgbékalẹ̀ níbi Ìpàtẹ èrò Ilé-iṣẹ́ Ọjọ́ Ẹtì.
Nnamdi Azodo, alákòóso ọjà kan ní Mastercard, àti olùdarí ìpín náà, bẹ̀rẹ̀ pẹ̀lú ọ̀rọ̀ kan tí ó rọrùn fún àwọn olùgbọ́: ẹ ní àfojúsùn ńlá ṣùgbọ́n bẹ̀rẹ̀ láti kékeré.
"Ẹ ní gbogbo àwọn èrò ńlá.
Ẹ ronú nípa bí ẹ ṣe lè yanjú gbogbo àwọn ìṣòro ayé àti bí ẹ ṣe lè ṣe àyípadà ayé, ṣùgbọ́n ẹ bẹ̀rẹ̀ láti kékeré.
Bí ẹ kò bá ṣe bẹ́ẹ̀, ẹ máa fàbọ̀ sí ìtẹ̀síwájú láti máa kẹ́kọ̀ọ́ sá.
Kín ni ẹ̀ka ọjà yín tí ó rọrùn jùlọ tí yóò yanjú púpọ̀ àwọn àìní àwọn aṣàmúlò yín.
Nígbà tí ó ń pín ìrírí rẹ̀ gẹ́gẹ́ bí ọ̀kan lára àwọn ọmọ ẹgbẹ́ olùdásílẹ̀ ẹgbẹ́ ALAT, ó ṣàlàyé pé àwọn olùdásílẹ̀ lè rí ara wọn tí wọ́n ń ṣe àfikún ọ̀pọ̀lọpọ̀ àwọn àbùdá sí ọjà kan láti ìbẹ̀rẹ̀.
Àmọ́ sá, àfojúsùn kíkọ́ MVP gbọ́dọ̀ jẹ́ yíyanjú ìṣòro kan pàtàkì kí wọ́n sì gba àríwísí aṣàmúlò.
Lẹ́yìn ìpín Azodo, a kọjá sí ìpàtẹ àwọn ilé-iṣẹ́ àdìdelẹ̀.
Easeplan, ilé-iṣẹ́ àdìdelẹ̀ aṣàkóso ètò tí Ekekenta Clinton àti Caleb Benjamin jùlọ dá sílẹ̀.
Ṣíṣe àgbékalẹ̀ ètò kan máa ń pè fún kí ẹ ṣe adarí onírúurú àwọn ìgbésẹ̀.
E lè nílò láti wá ibùdó kan tàbí àwọn olọ́jà láti pèsè àwọn èròjà pàtàkì.
Easeplan rí i dájú pé gbogbo àwọn iṣẹ́ wọ̀nyí wà lórí ìkànnì kan.
Àwọn aṣàmúlò lè forúkọsílẹ̀ gẹ́gẹ́ bí aṣàmúlò tàbí gẹ́gẹ́ bí alámọ̀já tí wọ́n fẹ́ ṣe iṣẹ́.
Lẹ́yìn ìgbàwọlé, wọ́n bẹ̀rẹ̀ láti máa ṣe àwọn iṣẹ́ tàbí gba àwọn alámọ̀já ètò.
Easeplan ń pèsè owó 10% fún ìdúnàádúrà kọ̀ọ̀kan tí ó bá darí.
Wíwà lórí ìkànnì náà gẹ́gẹ́ bí olùpèsè iṣẹ́ lè wáyé lẹ́yìn àwọn ìwádìí gbígbòòrò láti ọwọ́ ikọ̀ Easeplan.
Níbi ti àwọn olùpèsè iṣẹ́ kò bá ti ní àwòmọ́ tí aṣàmúlò kan ń wá, Easeplan yóò dá owó padà fún òǹrajà náà lẹ́yìn tí wọ́n bá ti jẹ́rìí àwọn àhesọ rẹ̀.
Lẹ́yìn ìpàtẹ rẹ̀, ó dáhùn àwọn ìbéèrè ó sì gba àwọn àbá láti ọwọ́ àwọn olùgbọ́ lórí ìlànà okòwò náà àti àrídájú iṣẹ́ tí ó péye.
Olamide Bámiro ni ó kàn, ó pàtẹ Steelers Gaming.
Bí ó tilẹ̀ jẹ́ pé kò nífẹ̀ẹ́ láti ṣe àfihàn eré ayò kìíní ilé-iṣẹ́ àdìdelẹ̀ náà, ó fìdí rẹ̀ múlẹ̀ pé àfojúsùn wọn ni láti ṣẹ̀dá àwọn eré ayò ìkẹ́kọ̀ọ́ tí ènìyàn lè ṣe lórí àwọn ẹ̀rọ-ìbánisọ̀rọ̀ fún àwọn aṣàmúlò èyíkéyìí ọjọ́ orí.
Nígbà tí wọ́n ṣe ìfilọ́lẹ̀ rẹ̀, ilé iṣẹ́ náà ní ìrètí láti pawó nípa fífi ìpolówó ọjà sí àárín eré ayò náà, gbígba owó ìṣàbápín, àti fífi ààyè gba ìsanwó orí ohun èlò ẹ̀rọ.
Bí Clinton, Bámiro dáhùn àwọn ìbéèrè láti ọwọ́ àwọn olùgbọ́, pẹ̀lú púpọ̀ nínú wọn tí wọ́n ní í ṣe pẹ̀lú èrò rẹ̀ pé ṣíṣe àgbékalẹ̀ ọjà kékeré tí ó lè ṣe àṣeyọrí MVP kò tọ̀nà fún ẹ̀ka eré ayò.
*Àmọ́ sá, Azodo tọ́ka sí i pé gbogbo ọjà lè ní ọjà kékeré tí ó lè ṣe àṣeyọrí MVP, níwọ̀n ìgbà tí àfojúsùn náà kì í ṣe àṣepé, ṣùgbọ́n yíyanjú ìṣòro pàtàkì kan.
Ọjọ́ Ẹtì Ìpàtẹ Ilé iṣẹ́ máa ń wáyé ní Ọjọ́ Ẹtì kejì kejì gbogbo oṣù, ẹ sì lè forúkọsílẹ̀ láti darapọ̀ tàbí kí ẹ pàtẹ ilé iṣẹ́ àdìdelẹ̀ yín nípa títẹ̀lé ìlà àsopọ̀ yìí.
Àwọn iṣẹ́ apániláyà níwájú bí wọ́n ṣe kéde Bosun Tijani gẹ́gẹ́ bí mínísítà fún ìbáraẹnisọ̀rọ̀, àtinúdá ọ̀tun, àti ọrọ̀ ajé orí ẹ̀rọ.
Bosun Tijani, onísòwò ìmọ̀ ẹ̀rọ àti olùjùmọ̀ṣèdásílẹ̀ CcHub, ni wọ́n ti yàn gẹ́gẹ́ bí Mínísítà fún Ìbáraẹnisọ̀rọ̀, Àtinúdá ọ̀tun, àti Ọrọ̀ ajé Ìmọ̀ ẹ̀rọ.
Ìyànsípò rẹ̀, yàtọ̀ fún àwọn kùdìẹ̀kudiẹ díẹ̀, mú kí ìrírí ilé-iṣẹ́ tí ó yẹ wọ inú àjọ ìjọba tí Ààrẹ Tinubu ṣẹ̀ṣẹ̀ fs) fi lólẹ̀.
Bí Tijani set ń wọ inú ipò tuntun yìí, ó ń kojú onírúurú àwọn ìṣòro àìrí tí ó gbòòrò kọjá àwùjọ ilé-iṣẹ́ àdìdelẹ̀ tí ó ṣe ìrànlọ́wọ́ láti dá sílẹ̀.
Ọwọ́jà ìrìnàjò ìmọ̀ ẹ̀rọ Bosun Tijani tàn wọnú iṣẹ́ akadá àti ilé-iṣẹ́.
Ìmọ̀ ìpìlẹ̀ rẹ̀ tí ó gbòòrò ni a ti rí dípúlómà nínú Ìmọ̀ sáyẹ́ńsì ẹ̀rọ-ayára-bí-àsá, òye Bí-ẹ́ẹ́-Siì.
nínú Ẹ̀kọ́ Ọrọ̀ ajé láti University of Jos, oyè Ọ̀gá láti Warwick Business School, àti Oyè ọ̀mọ̀wé nínú Àtinúdá ọ̀tun àti Ìdàgbàsókè Ọrọ̀ ajé láti University of Leicester.
Tijani ti kó àwọn ipa pàtàkì nínú àwùjọ ìmọ̀ ẹ̀rọ.
Gẹ́gẹ́ bí olùdarí CcHUB, Tijani ṣe àyípadà rẹ̀ kúrò ní ibùdó abẹ́lé ní Yaba di ibùdó ìmọ̀-ọ́nṣe ìṣọ̀kan Áfríkà, tí ó ń ṣe ìrónilágbára fún àwọn oníṣòwò káàkiri ilẹ̀ náà.
Ó síwájú ìdàgbàsókè oníbílíọ́nù náírà owó ìrànwọ́ fún àwọn olùdásílẹ̀ àdìdelẹ̀.
Ó ṣe àgbékalẹ̀ àwọn ètò pàtàkì, bí àbẹ̀wò àkọ́kọ́ Mark Zuckerberg sí orílẹ̀-èdè Nigeria àti ìpàdé pẹ̀lú Bill Gates.
Bí ó tilẹ̀ jẹ́ pé, ìyànsípò rẹ̀ tí ó ní àpẹẹrẹ, ní onírúurú àwọn ìṣòro àrà ọ̀tọ̀.
Àjọṣepọ̀ pẹ̀lú òṣùwọ̀n àwọn Olóṣèlú
Ìrírí ayákánkán Tijani pẹ̀lú ilé-iṣẹ́ àdìdelẹ̀ jẹ́ ìdàkejì ètò ìṣèjọba tí ó fẹjú ní Nigeria.
Gbogbo nǹkan láti orí ètò dórí ọ̀rọ̀ ni ó yàtọ̀...gédégbé.
Ní ọ̀pọ̀lọpọ̀ àwọn àwùjọ àwaarawa, nínú èyí tí Nigeria wà, ibẹnuàtẹ́lu ìjọba ní gbangba ní wọ́n máa ń rí bí ẹ̀tọ́ pàtàkì, ṣùgbọ́n bí wọn yóò ṣe gba ìbẹnuàtẹ́lù náà yàtọ̀ síra.
Tijani ti ní láti tọrọ àforíjìn fún àtẹ̀jáde Twitter lásìkò àyẹ̀wò sípò mínísítà ilé ìgbìmọ̀ aṣòfin àgbà.
Akitiyan rẹ̀ láti lóye ètò, ṣẹ̀dá àjọṣepọ̀ pẹ̀lú àwọn olóṣèlú àti òṣìṣẹ́ ìjọba pẹ̀lú àwọn àǹfààní onírúurú, àti láti ṣe túmọ̀ àwọn èrò àtinúdá ọ̀tun sí òfin tí wọ́n yóò gbé kalẹ̀ ni àwọn ìdojúkọ pàtó.
Ààrẹ orílẹ̀-èdè Nigeria fọwọ́sí abádòfin ilé-iṣẹ́ àdìdelẹ̀ di òfin: Èyí ni ohun tí ó túmọ̀ sí fún àwọn ilé-iṣẹ́ ìmọ̀ ẹ̀rọ, olùdókòwò, àti òṣìṣẹ́.
Ṣíṣe àkóso àwọn èròǹgbà káàkiri àwùjọ ìmọ̀ ẹ̀rọ.
Nígbà tí àwùjọ àdìdelẹ̀ gbóríyìn fún ìyànsípò Tijani púpọ̀, wọ́n jẹ́ apá kan àwùjọ ìmọ̀ ẹ̀rọ Nigeria lásán.
Yóò tún ní láti kojuy àwọn ilé-iṣẹ́ tí wọ́n ń pèsè amáyédẹrùn tí ó ń ṣe àtìlẹ́yìn ọrọ̀ ajé ìmọ̀ ẹ̀rọ.
Àwọn ilé-iṣẹ́ ìbáraẹnisọ̀rọ̀, ibùdó ìwífun-àlàyé, ilé-iṣẹ́ amóhùnmáwòrán, ilé-iṣẹ́ ẹ̀rọ ayélujára afòfurufú ṣebùdó-iṣẹ́, àti àwọn ilé-iṣẹ́ ìgbòkègbodò ọkọ̀ abẹ́lé.
Ó yàtọ̀ sí mínísítà àná, Isa Ali Pantanmi, àwọn èèkàn ilé-iṣẹ́ ìbáraẹnisọ̀rọ̀ kan rí Tijani bí ará ìta.
Awkm Àwọn ọ̀rọ̀ bí owó orí púpọ̀, òfin ìrìnnà, àti ìbanǹkanjẹ́ tí ó ń kojú ẹkùn náà, bẹ́ẹ̀ sì ni gbogbo ojú yóò wà lára rẹ̀ láti wo bí yóò ṣe yanjú àwọn ìṣòro wọ̀nyí.
Àmọ́ sá, àǹfààní díẹ̀ wà fún jíjẹ ara ìta.
Ilé-iṣẹ́ ìmọ̀ ẹ̀rọ àgbáyé, IBM, ṣe àfihàn èyí ní 1993 nígbà tí wọ́n gba Lou Gerstner, ẹni tí ó ni ìrírí nínú ilé-iṣẹ́ tábà.
Bosun lè mú ojú ìwòye ará ìta wọlé láti figagbága pẹ̀lú ìlànà tí ó wà nílẹ̀.
Wíwà rẹ̀ lè mú àjọṣepọ̀ wà láàárín onírúurú àwọn ilé-iṣẹ́ ní àwùjọ àti àwọn ilé-iṣẹ́ àdìdelẹ̀ ìmọ̀ ẹ̀rọ.
Àṣeyọrí àwọn ìlànà rẹ̀ yóò dá lórí kókó ẹ̀yà kan.
Bí ẹ̀léwó àwọn owóyàá Òfin Ìrìnnà ṣe lè mú ẹ̀léwó bá owó ọ̀yà dátà àti ìpè.
Mímójútó àwọn ẹ̀ka pàtàkì: Iṣẹ́ tí ó fẹjú.
Mínísítà fún Ìbáraẹnisọ̀rọ̀ àti Ọrọ̀ ajé Ìmọ̀ ẹ̀rọ ń mójútó àwọn ẹ̀ka bí:
Àjọ Ìbáraẹnisọ̀rọ̀ ti Nigeria (NCC)
Àjọ Ìdàgbàsókè Ìmọ̀ ẹ̀rọ Ìwífun-àlàyé Orílẹ̀-èdè (NITDA)
Ilé-iṣẹ́ Ìfiwéráńṣẹ́ Nigeria (NIPOST)
Galaxy backbone (GBB)
Ilé-iṣẹ́ Ẹ̀rọ afòfurufú ṣebùdó-iṣẹ́ Ìbáraẹnisọ̀rọ̀ ti Nigeria (NigComSat)
Àjọ Ìṣàkóso Ìdánimọ̀ Orílẹ̀-èdè (NIMC)
Ìfojúfò yìí mú iṣẹ́ ńlá wá:
Ṣíṣe iṣẹ́ pẹ̀lú àwọn Olórí tí wọ́n ní Ìrírí: Ṣíṣe àjọṣepọ̀ pẹ̀lú àwọn èèkàn tí wọ́n ní ìrírí ní NCC, NITDA, àti NIPOST kò lè jẹ́ ìṣòro.
Ààrẹ lè yan àwọn adarí tuntun fún àwọn ẹ̀ka ìjọba yìí.
Ẹni tí wọ́n jẹ́, àti agbára Tijani láti ṣiṣẹ́ pẹ̀lú adarí tuntun yóò jẹ́ àwọn ohun pàtàkì.
Ó yẹ kí ó di mímọ̀ pé Bosun ti ṣiṣẹ́ pẹ̀lú àwọn ẹ̀ka ìjọba oríṣiríṣi ó sì ti ṣiṣẹ́ nínú àwọn ìgbìmọ̀ tẹ́lẹ̀ ní àwọn onírúurú ìpele àṣeyọrí.
Ṣíṣe iṣẹ́ láti inú yóò jẹ́ ìdánwò ọ̀tọ̀.
Ọ̀pọ̀lọpọ̀ àwọn ohun amáyédẹrùn tí àwọn ilé-iṣẹ́ àdìdelẹ̀ gbáralé, bí ẹ̀rọ ayélujára, ìgbòkègbodò ọkọ̀, àti ìdánimọ̀ orí ẹ̀rọ, ní wọ́n so mọ́ àwọn ẹ̀ka wọ̀nyí.
Ìdarí Tijani àti àjọṣepọ̀ pekut àwọn ẹ̀ka wọ̀nyí yóò ní àwọn ipa tí ó gbòòrò lórí àwùjọ ilé-iṣẹ́ àdìdelẹ̀.
Yóò ní láti ṣe pẹ̀lẹ́ pẹ̀lẹ́ nípa wíwá ìṣedéédé láàrin ṣíṣe àtìlẹ́yìn fún àtinúdá ọ̀tun ìmọ̀ ẹ̀rọ nínú àwọn ẹ̀ka wọ̀nyí àti ṣíṣe àkóso òfin ìfìdímúlẹ̀.
Ìyànsípò Tijani gẹ́gẹ́ bí Mínísítà fún Ìbáraẹnisọ̀rọ̀ àti Ọrọ̀ ajé Ìmọ̀ ẹ̀rọ jẹ́ àsìkò pàtàkì fún àwùjọ ìmọ̀ ẹ̀rọ Nigeria.
Àmọ́ sá, ó ń kojú àwọn ìṣòro onírúurú bẹ́ẹ̀ sì ni akitiyan rẹ̀ láti yanjú wọn lè mú àṣeyọrí bá àsìkò rẹ̀ tàbí kí ó bá àsìkò rẹ̀ gẹ́gẹ́ bí mínísítà jẹ́, àti ìrírí fún àwọn ọmọ Nigeria.
Ẹ fetí léde fún ìjìnlẹ̀ ìjíròrò àwọn ìdojúkọ wọ̀nyí nínú àtẹ̀jáde alálàyé wa tí ó ń bọ̀.
Bí ẹ bá nífẹ̀ẹ́ láti gba àwọn ìwòye alámọ̀já, ẹ jọ̀wọ́ ẹ kàn sí mi ní emmanuel@techpoint.africa.
Takealot ṣe ìdánwò iṣẹ́ tí àwọn ènìyàn ti ń béèrè fún ní Cape Town
Kì í ṣe Ọjọ́ Ẹtì, ṣùgbọ́n inú mi dùn. Ṣe o lè sọ ìdí?
Òní ni Intelpoint – ìwádìí Techpoint Afíríkà àti ohun ìwífun-àlàyé okòwò – Fintech Executive Mixer.
Ó ń ṣẹlẹ̀ ní Lekki Phase 1, Ìpínlẹ̀ Lagos, ní Ọjọ́rú, 17 oṣù Kẹjọ, 2023.
Techpoint Africa yóò tún gbàlejò Àpérò Ibi iṣẹ́ Ìgbàlódé Afíríkà ní Ọjọ́ Àbámẹ́ta, 21 oṣù Kẹwàá, 2023, ní Landmark Centre ní Victoria Island, Lagos.
O ní láti darapọ̀ mọ́ ètò yìí yálà o jẹ́ agbanisíṣẹ́ tàbí òṣìṣẹ́, Abámiwá-òṣìṣẹ́ tàbí alámọ̀já, òṣìṣẹ́ àtiléṣiṣẹ́ aago 9 sí 5, onímọ̀ ẹ̀rọ tàbí ẹni tí ó ń gbìyànjú láti wọ àwùjọ ìmọ̀ ẹ̀rọ, tàbí o kò tilẹ̀ ní iṣẹ́ rárá.
Iṣẹ́ yìí yóò máa ṣe àtìlẹ́yìn, bẹ́ẹ̀ sì ni n kò ṣeré rárá.
Láti darapọ̀, ẹ jọ̀wọ́, forúkọsílẹ̀ níhìn-ín.
Ohun tí mo ní fún yín lónìí nìyí:
M-PESA ti wà ní Ethiopia báyìí
AWS Skills Center ní South Africa
Takealot yóò ṣe ìfilọ́lẹ̀ iṣẹ́ tí àwọn ènìyàn ń béèrè fún.
M-PESA ti wà ní Ethiopia báyìí
Safaricom ti ṣe àgbéjáde M-PESA ní Ethiopia lánàá láti ṣe àtìlẹ́yìn ìdàgbàsókè owó tí ó ń wọlé láti ara àwọn iṣẹ́ wọn ní orílẹ̀-èdè náà kí wọ́n sì ṣe àtìlẹ́yìn fún àfojúsùn rẹ̀ láti mú èrè wọlé ní 2027. Kín ni ìdí?
Iye ìfilọ́lẹ̀ àwọn iṣẹ́ ní Ethiopia ní Oṣù Kẹwàá 2022 mú kí àwọn owó ńlá tí Safaricom ń lò dínkù pẹ̀lú 5% ní Oṣù Kẹta 2023.
Ethiopia Telecom, tí èrè wọn tí ju ìlọ́po méjì lọ nínú ìròyìn ọdún rẹ̀ tí bágbàmu jùlọ, ó jẹ́ ìfigagbága ńlá fún ilé-iṣẹ́ náà.
Iṣẹ́ owó alágbèéká rẹ̀, Telebirr, jábọ̀ ó lè ní mílíọ̀nù 34 alábàápín ní Oṣù Keje.
Ní Oṣù Karùn-ún 2023, Safaricom gba Ìwé Ẹ̀rí Olùpèsè Irinṣẹ́ Ìsanwó láti ọwọ́ National Bank of Ethiopia láti ṣe ìfilọ́lẹ̀ iṣẹ́ owó alágbèéká rẹ̀, M-PESA, ní orílẹ̀-èdè náà.
Bí o bá ń woye ìdí tí wọ́n kò fi ṣe ìfilọ́lẹ̀ rẹ̀ títí di àná, ilé-iṣẹ́ náà sọ pé òhun ní láti parí àṣewò olóṣù mẹ́ta kan tí ó yẹ àti ìpele ìdánnkanwò àti ìgbáradì ìlànà, gbígba àwọn ìbáṣepọ̀ pẹ̀lú ilé ìfowópamọ́, àti gbígba òṣìṣẹ́, ṣíṣe ìdanilẹ́kọ̀ọ́, àti àmúwọlé àwọn òṣìṣẹ́ M-PESA.
Àwọn oníbàárà lè sanwó fún àwọn ọjà àti iṣẹ́, ra owó ìpè, fi owó ráńṣẹ́ àti san owó jáde, gba owó wọlé pẹ̀lú lábẹ́lé àti káàkiri àgbáyé nípa lílo iṣẹ́ owó alágbèéká.
Àwọn oníbàárà Safaricom Ethiopia lè lo àwọn iṣẹ́ M-PESA nípa pípe *733# lórí ìlà wọn lórí àwọn ohun èlò Android àti iOS.
Ohun èlò ẹ̀rọ náà fààyè gba àwọn èdè márùn-ún fún ẹ̀rọ ìbánisọ̀rọ̀ ajáfáfá Android ó sì sé e kàn sí nípasẹ̀ Google Play Store, yóò wà fún àwọn ẹ̀rọ ìbánisọ̀rọ̀ IOS ní àwọn ọ̀sẹ̀ tí wọ́n ń bọ̀.
M-PESA kò wà ní Kenya àti Ethiopia nìkan.
Iṣẹ́ owó alágbèéká náà tún wà ní Democratic Republic of Congo, Egypt, Ghana, Kenya, Lesotho, Mozambique, atit Tanzania.
AWS sí Ibhdot Ìmọ̀-ọ́nṣe ní South Africa
Amazon Webt Services (AWS) ti ṣe ìfilọ́lẹ̀ Ibùdó Ìmọ̀-ọ́nṣe Afíríkà rẹ̀ kìíní ní Cape Town, South Africa.
Ibùdó tuntun náà yóò pèsè àwọn ètò ẹ̀kọ́ ọ̀fẹ́ fún àwọn òṣìṣẹ́ tí iṣẹ́ wọn kò ní i ṣe pẹ̀lú sáyẹ́ńsì àti ìmọ̀ ẹ̀rọ.
Kín ni Ibùdó Ìmọ̀-ọ́nṣe AWS?
Ó jẹ́ amáyédẹrùn ìkẹ́kọ̀ọ́ orí afẹ́fẹ́ tí Amazon ṣẹ̀dá fún ẹnikẹ́ni tí ó nífẹ̀ẹ́ sí ìṣirò ẹ̀rọ ayélujára lórí ẹ̀rọ ayélujára, àwọn ọ̀nà iṣẹ́ òòjọ́ láàárín ilé-iṣẹ́, àti ìdàgbàsókè àwọn ìmọ̀-ọ́nṣe tí ó yẹ lati mú ìdàgbàsókè bá àwọn èròǹgbà iṣẹ́ wọn.
Ibùdó yìí ní Cape Town jẹ́ Ibùdó Ìmọ̀-ọ́nṣe ilé-iṣẹ́ náà kẹta lágbàáyé.
Àwọn ibùdó rẹ̀ méjì yòókù wà ní Arlington (Virginia) atiy Seattle (Washington), méjèèjì ní United States.
Kín ni ìdí tí ó fi jẹ́ South Africa?
Ìdanilẹ́kọ̀ọ́ AWS àti Ìwé ẹ̀rí Igbá-kejì Ààrẹ, Maureen Lonergan, sọ pé àwọn ọ̀pọ̀lọpọ̀ ẹ̀bùn wà ní Cape Town àti pé ṣíṣe ìdanilẹ́kọ̀ọ́ fún àwọn òṣìṣẹ́ lè ṣe ìrànlọ́wọ́ láti mú àgbéga bá àtinúdá ọ̀tun, ṣe atọ́nà ìdàgbàsókè ọrọ̀ ajé, kí ó sì mú ìyákánkán bá àyípadà ìmọ̀ ẹ̀rọ South Africa.
Takealot yiot ṣe ìfilọ́lẹ̀ iṣẹ́ kan tí àwọn ènìyàn ń béèrè fún.
Ìkànnì okòwò orí ẹ̀rọ South Africa, Takealot, ń ṣe ìdánnkanwò TakealotNOW, iṣẹ́ kan tí àwọn ènìyàn ń béèrè fún ní Cape Town tí yóò fààyè gba á láti ṣe ìfiráńṣẹ́ àwọn ọjà rẹ̀ sí àwọn oníbàárà láàárín wákàtí kan.
Iṣẹ́ ìfọjàráńṣẹ́ Takealot Group, Mr D, yóò mójútó àwọn ìgbòkègbodò ọkọ̀ àti ìfiráńṣẹ́ àwọn onírúurú ọjà títí di aago 11 alẹ́. Ní àfikún, ọ̀fẹ́ ni ìfiráńṣẹ́ oṣù kìíní.
Iṣẹ́ náà yóò kọ́kọ́ wà ní àwọn àgbègbè ìgbèríko àríwá Cape Town x pàápàá jùlọ Durbanville, Belville, Brackenfell, Kraaifomtein, Kuilsriver, àti Parow.
Ṣùgbọ́n àwọn ètò wà láti ṣe ìmúgbòòrò
Kín ni ìdí tí Takealot fi ń ṣe èyí?
Yàtọ̀ sí ìyákánkán ìṣàmúlò ilé-ìtajà ńlá orí ẹ̀rọ ní South Africa nítorí ipa COVID-19, ohun kan wá sí ọkàn: Project Fela.
Project Fela ni orúkọ àṣírí tí wọ́n fún ìgbòòrò iṣẹ́ àkànṣe Amazon sí Afíríkà z tí ó fi mọ́ South Africa.
Nítorí náà, ilé-ìtajà orí ẹ̀rọ South Africa lè ṣe ìfilọ́lẹ̀ TakealotNOW láti ṣàkóso ìpín ìdókòwò ọjà ńlá bí Amazon bá tilẹ̀ tún sí ọjà abẹ́lé.
Makwe Masilela, Olórí Òṣìṣẹ́ fún Ìdókòwò Makwe Fund Managers, fi kún un pé ìwọlé Takealot sí iṣẹ́ ọjà tí àwọn ènìyàn nílò jẹ ohun daradara, pàápàá jùlọ nítorí àṣeyọrí tí ó ti kọ́kọ́ mú wá sí àwọn ilé-ìtajà èròjà oúnjẹ ní South Africa.
Ohun tí mo ń kà àti èyí tí mo ń wò
Ìbúgbàmù Ńlá kò ṣẹlẹ̀ rárá
O kò ní àǹfààní, ṣùgbọ́n má ṣe bẹ̀rù.
Jordan Peterson Kọ́ Akẹ́kọ̀ọ́ ní ẹ̀kọ́ nípa Ìbálòpọ̀
Safaricom ṣe ìfilọ́lẹ̀ M-PESA ní oṣù kẹta lẹ́yìn tí ó ti gba ìwé àṣẹ ìṣiṣẹ́ ní orílẹ̀-èdè Ethiopia.
Safaricom ṣe ìfilọ́lẹ̀ ètò owó alágbèéká orí ayélujára orí ayélujára rẹ̀, M-PESA lónìí ní orílẹ̀-èdè Ethiopia.
Ìgbésẹ̀ yìí wáyé lẹ́yìn oṣù kan tí ó ti gba Ìwé Àṣẹ Ìfúnni ní Irin-iṣẹ́ Ìgbowó láti Ilé-ìfowópamọ́ Orílẹ̀-èdè tí Ethiopia.
Nínú oṣù mẹ́ta náà, M-PESA parí àkókó ìdánwò àti àyẹ̀wò olóṣù-mẹ́ta tí ó gbani ní àkókò, tí ó tún parí ìgbáradì ẹ̀rọ, ó tún rí àwọn ìbáṣepọ̀ pàtàkì gbámú pẹ̀lú ilé-ìfowópamọ́ tí ó sì tún fi àwọn aṣojú fún M-PESA ṣí ẹnu iṣẹ́ lẹ́yìn tí ó gbà wọ́n sí iṣẹ́ tí ó sì ṣètò ẹ̀kọ́ fún wọn.
BusinessDaily ti jábọ̀ ní oṣù Keje pé Safaricom yóò fi M-PESA síta ní orílẹ̀-èdè Ethiopia ní oṣù Kẹsàn-ánní ọdún 2023 láti mú kí owó tí ó ń wọlé láti àwọn ẹka rẹ̀ ní Ethiopia pọ̀ sí i kí ó sì tún ran ìlépa rẹ láti bẹ̀rẹ̀ sí ní mú èrè wọlé ní ọdún 2027.
Owóòná ìṣèfilọ́lẹ̀ iṣẹ́ ní orílẹ̀-èdè Ethiopia ni ó mú kí ògidì àwọn owó tí ó ń wọlé já wálẹ̀ pẹ̀lú 5% ní ọdún tí ó parí ní oṣù Kẹta.
Ethio Telecom, tí èrè rẹ̀ ju ìlọ́po méjì lọ ní ọdún ìnáwó tí ó kọjá lọ, tún ni olùfigagbága pàtàkì fún ilé-iṣẹ́ náà.
Fún ètò owó alágbèéká orí ayélujára rẹ̀, Telebirr, ilé-iṣẹ́ aṣètòòbánisọ̀rọ̀ olórí afẹ́fẹ́ tí orílẹ̀-èdè Ethiopia jábọ̀ pé òun ti ní àwọn aṣàmúlò tí ó ju mílíọ̀nù 34 lọ ní oṣù Keje.
Nípasẹ̀ lílo ètò owó alágbèéká orí ayélujára náà, àwọn oníbàárà lè sanwó fún àwọn ọjà àti iṣẹ́ ṣíṣe, kí wọ́n ra owó ìpè, kí wọ́n fi owó ránṣẹ́ sí àṣùnwọ̀n Ilé-ìfowópamọ́ wọn, kí wọ́n tún fi owó ránṣẹ́ láti àṣùnwọ̀n ilé-ìfowópamọ́ wọn sí àsùnwọ̀n M-PESA wọn, kí wọ́n sì tún gba owó láti orílẹ̀-èdè àti láti òkèèrè.
Láti ìgbà tí ilé-iṣẹ́ aṣètòòbánisọ̀rọ̀ orílẹ̀-èdè Kenya ti ṣe ìfilọ́lẹ̀ ni Ethiopia ní ọdún 2022, àwọn aṣàmúlò tí ń ṣàmúlò déédé tí ó lè ní mílíọ̀nù 2 ni wọ́n ti forúkọ sílẹ̀ fún lílo ohùn àti dátà ìtàkùn Safaricom.
Àwọn oníbàárà Safaricom ti orílẹ̀-èdè Ethiopia lè lo àwọn ètò iṣẹ́ M-PESA nípa pípe *773# ni orí ìlà Safaricom wọn ní orí àwọn ẹ̀rọ Android àti iOS.
Wọ́n ń ṣètò ohun-èlò ìmúṣẹ́ṣe náà ni àwọn èdè márùn-ún fún àwọn ẹ̀rọ Android tí yóò sì ṣe é rí lò láti orí Google Play Store; ó máa wà fún ìlò lórí àwọn ẹ̀rọ iOS láàárín àwọn ọ̀sẹ̀ tí ó ń bọ̀.
Ní ọdún 2007, ilé-iṣẹ́ aṣètòòbánisọ̀rọ̀ olórí afẹ́fẹ́ náà ṣe ìfilọ́lẹ̀ M-PESA ní Kenya tí ó sì wá ní Ìjọba Orílẹ̀-èdè Olómìnira Congo, Egypt, Ghana, Lèsóthò, Mozambique àti Tanzania.
Safaricom tí ilẹ Ethiopia kéde ní ọjọ́ 7, oṣù Kẹjọ, ọdún 2023 pé òun máa gba mílíọ̀nù $257.4 (bílíọ̀nù KSh36.8) láti ìpèsè owó tí Ìgbìmọ̀ Báǹkì Àgbáyé fẹ́ fi ran àwọn iṣẹ́ àkànṣe tuntun ajẹmọ́bánisọ̀rọ̀ orí afẹ́fẹ́ tí ilé-iṣẹ́ náà fẹ́ ṣe.
Àti pé, ilé-iṣẹ́ aṣètòòbánisọ̀rọ̀ olórí afẹ́fẹ́ náà ti ti àwọn ẹ̀ka rẹ̀ tí ó wà nì Amhara, tí ó jẹ́ ẹkùn-ìlú tí ó tóbi jùlọ kejì ní Ethiopia pa ní ọ̀sẹ̀ méjì sẹ́yìn.
Èyí wáyé lẹ́yìn tí ìjọba àpapọ̀ ti kéde ipò ìfìlúsípò-pàjáwìrì olóṣù mẹ́fà ní agbègbè náà ní ọjọ́ 4, oṣù Kẹjọ, ọdún 2023 látààrí ìjà tí ó wáyé láàárín ilé-iṣẹ́ ológun àtí àwọn Ọ̀dọ́ Aṣèrànwọ́-ogun, àwọn aṣèrànwọ́ ogun tí kò ní ètò àṣẹ tí ó dúró ṣinṣin.
Jìbìtì owó àkósódù ni ó rọrùn láti ṣe ìwádìí ẹ̀ jù - Adédèjì Owóníbi
Àwọn àrídìmú pàtàkì:
Adédèjì Owóníbi, Olùdásílẹ̀ àti Aláṣẹ àti Olùdarí ní Convexity, tí ó jẹ́ ibùdó aṣèyànnáná àká dátà owó àkósódù, ti sọ pé kí àwọn agbófinró má fi ojú tẹ́ńbẹ́lú àwọn owó àkósódù bí wọ́n ti ṣe rọrùn láti ṣe ìwádìí lé lórí.
Owóníbi sọ èyí níbi Ìpàdé-tàkúrọ̀sọ̀ láti ṣe Òfin láàárín àwọn Òpómúléró tí Àjọ Aṣètòìdàgbàsókè Ìmọ̀-ẹ̀rọ Oníwìífún ní ilẹ̀ Nigeria lápapọ̀ (NITDA) jẹ́ olùgbàlejò ní ìbáṣepọ̀ pẹ̀lú Ẹgbẹ́ àwọn Òpómúléró Ìmọ̀-ẹ̀rọ Àká dáta owó àkósódù ní ilẹ̀ Nigeria (SIBAN).
Ó ṣe àtẹnumọ́ pé àwọn agbófinró ní láti lóye ẹ̀kọ́ nípa owó àkósódù gẹ́gẹ́ bí àwọn olùṣàkóso rẹ̀.
Nígbà tí ìpàdé náà ń lọ lọ́wọ́ lórí ìmúṣiṣẹ́ òfin tí ó de àká dátà àkósódù ní ilẹ̀ Nigeria, Adédèjì Owóníbi tí ó jẹ́ Aláṣẹ àti Olùdarí ní Convexity tí ó tún jẹ́ onímọ̀ nípa ìṣàmúlò ẹ̀rọ àti ìmọ̀ ìjìnlẹ̀ fún ìwádìí lórí owó àkósódù sọ̀rọ̀ nípa pàtàkì ẹ̀kọ́ lórí àká dátà àkósódù fún àwọn olùṣàkóso rẹ̀ àti àwọn agbófinró.
Níbi ìjókòó náà, Ìṣàtúnṣe Ìlànà Òfin Àká dáta owó àkósódù fún Ìkópa Mùtúmùwà tí ó Múná dóko, Owóníbi tọ́ka pé òfin tí ó tọ́ máa ṣe àkóónú ètò ẹ̀kọ́ fún àwọn agbófinró lórí àwọn owó àkósódù àti àká dátà àkósódù sínú.
Bí ó ti jẹ́ pé ojú wà lára àwọn ẹgbẹ́ olùṣàkóso bí ó bá ti di ọ̀rọ̀ nípa àyè àká dátà owó àkósódù, Owóníbi gbàgbọ́ pé àwọn òṣìṣẹ́ agbófinró jẹ́ akópa pàtàkì níbi ìṣàkóso àká dátà owó àkósódù.
Láti ṣe àpẹẹrẹ, Owóníbi sọ pé méjì nínú akodùẹ̀rọ àìrídìmú òun ni wọ́n fi òfin mú nítorí wọ́n fura sí wọn pé oníjìbìtì ni wọ́n torí wọ́n rí ẹ̀rọ kọ̀ǹpútà alágbéèlétan nínú ẹrù wọn.
Láti dín èyí kù, Owóníbi àti àwọn ẹmẹ̀wá rẹ ti ṣètò oríṣiríṣi ẹ̀kọ́ ní ọ̀pọ̀lọpọ̀ àwọn ọ́fíìsì Àjọ tí ó ń gbógún ti Ìwà Jẹgúdújẹrá ní ilẹ̀ Nigeria (AIJN) káàkiri Nigeria.
Ó ṣeni ní ààhin nígbà tí ó tún ṣe àfihàn pé "(jìbìtì) owó àkósódù àbí bitcoin ni ó rọrùn láti ṣe ìwádìí jù."
Ó ṣe àfikún pé àwọn òṣìṣẹ́ agbófinró gbọdọ̀ mọ̀ nípa rẹ̀.
Ìdí tí jìbìtì owó àkósódù ṣe rọrùn láti ṣèwádìí
Ìdúnàádúrà owó àkósódù máa ń wáyé lórí aká dátà owó àkósódù gbogboogbò, léyìí tí ó mú u rọrùn láti ṣe àtẹ̀lé ìwádìí àwọn èyí tí kò bá òfin mu.
Ìṣòro kan ṣoṣo tí ó wà níbẹ̀ ni ṣíṣe ìdámọ̀ ẹni tí ó ń ṣe wọ́n.
Fún àpẹẹrẹ, bí o bá lọ sí etherscan.io — ibùdó ìtakùn tí ń ṣe ìtọpa àwọn ìdúnàádúrà tí ń lọ lórí àká dátà àkósódù ti Ethereum — tí o sì tẹ àdírẹ́ẹ̀sì owó àkósódù kan síbẹ̀, o máa lè rí iye tí ó kù lórí àdírẹ́ẹ̀sì náà àti àwọn ìdúnàádúrà tí ó ti ṣẹlẹ̀ lórí àkáǹtì náà.
Bí a ṣe lè ṣe ìdámọ̀ ẹni tí ó ṣe àwọn ìdúnàádúrà owó àkósódù
Owóníbi ṣe àlàyé pé bí àká dátà àkósódù kò ṣe ní ètò mọ-oníbàárà-rẹ (KYC) yìí, ó ṣeéṣe láti wá ẹni tí ó ni àpamọ́ kan nítorí pé ní ọ̀nà kan tàbí òmíràn, àwọn tókìn náà yóò wá ọ̀nà dé ibi ìpààrọ̀ alákòóso kan tí yóò nílò kí àwọn aṣàmúlò fi ara wọn hàn.
Tí ìjanilólè owó àkósódù bá wáyé, àwọn oníṣẹ́láabi náà nílò ọ̀nà láti sọ àwọn tókìn owó àkósódù náà di owóníná.
Ọ̀kan lára àwọn ọ̀nà láti ṣe èyí ní títà wọ́n lórí ibi ìpààrọ̀ alákòóso kan.
Yàtọ̀ sí àwọn ibi ìpààrọ̀ aláílákòóso tàbí àwọn àpamọ́ aládàáṣàkóso tí o ti lè ṣí àpamọ́ owó àkósódù kan láìṣe KYC, ibi ìpààrọ̀ alákòóso yóò béèrè ìdánimọ̀ lọ́wọ́ àwọn aṣàmúlò rẹ̀.
Ṣùgbọ́n, àǹfààní láti lo àṣàyàn ibi ìpààrọ̀ rà-á-kí-o-sànwó aláílákòóso (OTC) náà tún wà, ní èyí tí ó túnmọ̀ sí pé àwọn oníṣẹ́láabi yóò gba owó rọ́pò àwọn tókìn wọn láì lo ọ̀nà ibi ìpààrọ̀ alákòóso kan.
Àwọn òǹṣòwò OTC sábà máa ń nílò láti ra owó padà sí ibi ìpààrọ̀ kan ni, ní èyí tí ó túmọ̀ sí pé wọ́n máa lè ṣe ìtọpa àwọn tókìn afèèrúrí wọ̀nyìí dé ọ̀dọ̀ wọn tí yóò sì fi padà dé ọ̀dọ̀ àwọn tí wọ́n ti rà wọ́n.
"Kódà àwọn òǹṣòwò OTC ní láti mọ ẹni tí ó ta owó àkósódù fún wọn àbí kí ó ṣe àforígbà àkóbá ọ̀ràn náà.
Ọ̀pọ̀ ló ń ṣayé lọ́gbà AIJN fún ìyẹn.
Torí náà, ní báyìí wọ́n máa bèèrè ohun ìdánimọ̀" Owóníbi ṣe àlàyé.
Síbẹ̀, ṣíṣe ìtọpa ẹ̀tàngbowó àkósódù lè nira.
Àwọn ògbólógbòó gbájúẹ̀ máa ń lo ìmọ̀ọ́ṣe tí ó kẹnú láti sọ àwọn olùṣàkóso àti àwọn agbófinró nù nínú ìlépa láti mú wọn.
Ọ̀kan lára àwọn ọ̀nà tí wọ́n ń gbà ṣe èyí ní lílo aṣédàpọ̀ owó àkósódù àbí "ìṣèdàpọ̀ amútọpadàrú" èyí tí ó máa ń fi orísun àti òpin àwọn tókìn owó àkósódù."
Àwọn agbófinró yóò kàn máa rí bí owó àkósódù ṣe ń wọ inú aṣèdàpọ̀ tí yóò sì bá ọ̀pọ̀ ọ̀nà jáde ní èyí tí wọ́n lè má fi ìbí kankan papọ̀ pẹ̀lú ẹni tí ó mú u wọlé.
Díẹ̀ nínú àwọn aṣèdàpọ̀ tí ó gbajúgbajà ni Wasabi Wallet àti Tornado Cash.
Bí ó tilẹ̀ jẹ́ pé aṣèdàpọ̀ máa ń jẹ́ kí ó nira láti ṣe ìtọpa àwọn ìdúnàádúrà, àwọn òṣìṣẹ́ agbófinró náà ti ṣe ìtọpa àwọn ìdúnàádúrà tí wọ́n fi pamọ́ sínú aṣèdàpọ̀.
Gẹ́gẹ́ bí Owóníbi ṣe sọ, inú aṣèdàpọ̀ owó àkósódù Wasabi Wallet ni ẹ̀tàngbowó àkósódù oní bílíọ̀nù 1.7 owó dọ́là tí ọmọ ilẹ̀ South Africa, Cornelius Steinberg ṣe láti gbé owó àkósódù pamọ́, ṣùgbọ́n ìjọba ilẹ̀ Amẹ́ríkà rí i tọpa.
Ọ̀nà pàtàkì kan láti rí àwọn afẹ̀tàngbowó mú lórí àká dátà owó àkósódù
Ní ọdún 2022, Owóníbi fi yé Techpoint Africa pé àìdánimọ̀ nínú ààtò àká dátà àkósódù kò lè lọ bẹ́ẹ̀ títí láíláí, nítorí Àjọ Aṣàwòfín Ètò Owó (FATF) — àjọ tí àwọn ìjọba jọ fọwọ́sí tí wọ́n dá sílẹ̀ láti kojú ṣíṣe owó báṣubàṣu — ti ń ṣiṣẹ́ láti mọ́ àwọn ojú tí ó wà lẹ́yìn àwọn ìdúnàádúrà àká dátà owó àkósódù.
"Wọ́n ń pè é ní ìlànà òfin ìrìnnà àbí gbèdéke òfin ìrìnnà.
A [Owóníbi àti àjọ FATF] ti ń ṣiṣẹ́ lórí ẹ̀ láti 2019 tí a sì ti ṣẹ̀dá gbèdéke kan tí ń jẹ́ IVMS 101 tí àwa 130 ní àgbáyé sì ti ṣiṣẹ́ papọ̀ láti ṣe àgbéjáde gbèdéke náà."
Ní àsìkò yìí wàyìí, Owóníbi sọ pé òun ti ń bá Báǹkì Àpapọ̀ Orílẹ̀-èdè Nigeria (CBN) àti àwọn alákòóso mìíràn tí òun sì ń dá wọn lẹ́kọ̀ọ́ nípa owó àkósódù àti àká dátà owó àkósódù.
Suleiman Garba, ọmọ ẹgbẹ́ Àjọ Adáninímọ̀ràn tí Monument Application Limited tí òun náà wà lára ìgbìmọ̀ kan náà bí i Owóníbi níbi ìpàdé-tàkúrọ̀sọ̀ àwọn òpómúléró, tọ́ka pé àwọn òpómúléró ní láti bá àwọn alákòóso sọ̀rọ̀ kí wọ́n sì ṣe àfihàn ohun tí ìmọ̀ ẹ̀rọ àká dátà àkósódù lè ṣe fún wọn.
"Ní àgbáyé, àwọn alákòóso yẹ kí wọ́n má ṣe ojúsàájú ní lílo ìmọ̀ ẹ̀rọ.
Wọn ò ní ohunkóhun ṣe pẹ̀lú ẹ̀rọ gan, ohun tí ẹ̀rọ lè ṣe ni wọ́n ń wò," Garba dáhùn.
Gẹ́gẹ́ bí Adarí pátápátá NITDA, Kashifu Inuwa ṣe ti sọ, ìmọ̀ ẹ̀rọ àká dátà àkósódù lè mú bílíọ̀nù 40 owó dọ́là wá kún àpapọ̀ owó tí ń wọlé fún Nigeria lọ́dún bí wọ́n mọ̀ ọ́ lò.
Láti eNaira ti CBN dé orí òfin NITDA lórí lílo àká dátà owó àkósódù, nǹkan ti ń ṣẹnu dáadáa fún àká dátà àkósódù ní orílẹ̀-èdè náà.
Òfin ti de lílo TikTok ní Kenya?
Nígbà tí mò ń kọ ìfihàn yìí, orin It's A Beautiful Day tí Micheal Bublé kọ ni ó ń wá sí mi lọ́kàn.
Bí ó tilẹ̀ jẹ́ pé ìfihàn yìí dá lé YouTube Music lórí, mo lọ sí YouTube láti lọ wo fídíò náà.
O lè gbọ́ orin náà wò ní ibí yìí.
Ìròyìn náà rè é: YouTube Music ń ṣe àfihàn Samples, fídíò ẹlẹ́yà adáṣe àkóónú ayélujára kúkúrú bí i ti TikTok tuntun.
Fídíò kọ̀ọ̀kan nínú àkóónú ayélujára náà ni ó ń ṣe ìsọníṣókí kúkúrú nipa òǹkọrin, fídíò orin àti ipò ìmọ̀lára tí orin náà ń ṣèyànjú.
Àwọn aṣàmúlò lè ṣàwárí àwọn orin àti àwọn fídíò orin náà nípa fífa ojú ẹ̀rọ sẹ́gbẹ̀ẹ́ níbi àkóónú ayélujára Samples tí ó jọ TikTok.
Ní àfikún sí ríran àwọn aṣàmúlò lọ́wọ́ láti ṣe àwárí orin tuntun, YouTube Music máa ń lo àwọn àgékúrú fídíò kéékéèké láti ran ṣíṣe àwárí àkóónú gígùn fídíò lórí ìkànnì náà lọ́wọ́.
Àwọn aṣàmúlò lè ṣe àfikún àwọn orin sí àwọn ibi ìforinpamọ́ wọn, kí wọ́n ó ṣe àpínká wọn pẹ̀lú àwọn ẹlòmíràn, kí wọ́n ó ṣe àkójọ àwọn orin gbígbọ́, kí wọ́n lọ sí àwọn ojú òpó alúbọ́ọ̀mù, kí wọ́n ṣe ìfilọ́lẹ̀ àwọn ìkànnì rédíò tuntun, tàbí kí wọ́n lo àwọn orin náà láti ṣẹ̀dá Shorts nígbà tí o bá ń tẹ àkóónú ayélujára náà lọ.
Ohun tí mo ní fún yín lónìí rè é:
Ilé-ejọ́ fi òfin de Worldcoin láti má gba dátà lọ́wọ́ àwọn ọmọ orílẹ̀-èdè Kenya.
Airtel Money ti tẹ̀lé ìdarí M-PESA
Òfin ti dé lílo TikTok ní Kenya?
Ilé-ejọ́ fii òfin de Worldcoin láti máa gba dátà lọ́wọ́ àwọn ọmọ orílẹ̀-èdè Kenya.
Ilé-ejọ́ gíga Kenya kan ni ó ti pàṣẹ fún Worldcoin pé kí ó yé é gba dátà lára àwọn èèyàn Kenya nígbà tí Ọ́fíìsì Kọmísánà tí ń rí sí Ìdáàbòbò Dátà (ODPC) ń ṣe ìwádìí lé e lórí lọ́wọ́.
Ó ṣẹlẹ̀ lẹ́yìn ìgbà tí ODPC fi ẹjọ́ náà sun ilé-ejọ́ tí ó sì bẹ ilé-ejọ́ láti má jẹ́ kí Worldcoin ṣe ìfiránńṣẹ́ tàbí ṣe àmúlò dátà tí wọ́n gbà lára àwọn èèyàn Kenya.
Kínni Worldcoin?
Ó jẹ́ iṣẹ́ àkànṣe owó àkósódù tí ó máa ń ṣe àyẹ̀wò ojú láti ṣẹ̀dá ilé-ìṣùrà dátà owó fún àwọn adáríhurun.
Kí ó tó di àsìkò yìí, ó ti gba ìwífún afàbùdádánimọ̀ àwọn ọmọ orílẹ̀-èdè Kenya nípa yíya àwòrán ẹyinjú wọn fún KSh 7,000 ($50) àbí tókìn World (WLD) 25.
ODPC ni ó sọ pé ètò ìṣàmúlò dátà ẹni ti Worldcoin ń ṣe kò bá òfin ìlànà ààbò dátà tí ó wà ní Abala 25 ti Òfin Ìdáàbòbò Dátà mu.
Látààrí èyí, Adájọ́ Nixon Sifuna pa Worldcoin láṣẹ láti kó àwọn dátà tí ó gbà láàárín 19 oṣù Kẹrin sí 8 oṣù Kẹjọ lára àwọn èèyàn Kenya pamọ́ nígbà tí ilé-iṣẹ́ ìjọba náà yóò fi parí ìwádìí rẹ̀.
Nígbà tí Worldcoin jiyàn pé òun yóò lo dátà tí òun gbà láti ṣẹ̀dá irú ètò ìdánimọ̀ tí ó dá yàtọ̀ tí ò sì láàbò, àwọn onímọ̀ nípa ààbò ti fẹ̀hónú wọn hàn pé òkòwò náà lè lo dátà náà ní àwọn ọ̀nà mìíràn bí i àkàndá ètò ìpolongo.
Ní ọjọ́ 2 oṣù Kẹjọ, ọdún 2023 ni Ọ́fíìsì Ìjọba tí ó ń ṣe Àkóso Abẹ́lé àti orílẹ̀ ní Àpapọ̀ ní ilẹ̀ Kenya pàṣẹ pé kí Worldcoin ó dá àwọn iṣẹ́ wọn dúró.
Ǹjẹ́ o fẹ́ mọ̀ sí i nípa Worldcoin?
Ka àròkọ tí Bólú kọ níbí yìí: È é ṣe tí àwọn èèyàn ilẹ̀ Kenya fi ń ṣe àyẹ̀wò ojú wọn fún $50?
Wọ́n dáhùn àwọn ìbéèrè 11 nípa Worldcoin
Airtel Money tẹ̀lé ìdarí M-PESA
Kínni ó ń ṣẹlẹ̀ ní àyè ètò owó alágbèéká orí ayélujára ilẹ̀ Kenya?
Ìjẹta ni Safaricom fi léde pé àkótán ìdúnàádúrà ojúmọ́ fún ètò owó alágbèéká orí ayélujára òun, M-PESA yóò lọ sókè sí i di KSh 500,000.
Ẹn, Airtel Money ti Kenya náà ṣàfihàn ìlọsókè gbèdéke ìdúnàádúrà ojúmọ́ tiẹ̀ náà láti KSh 300,000 sí KSh 500,000.
Adarí Ètò Ìṣàkóso Airtel Money ní Kenya, Anne Kinuthia-Otieno sọ pé àyípadà náà yóò fún àwọn oníbàárà àti àwọn olùbáṣòwòpọ̀ ní àǹfààní sí i láti ṣe àwọn ìdúnàádúrà ńlá tí wọ́n á sì le ṣe àkóso ètò owó wọn dáadáa.
Gẹ́gẹ́ bí i M-PESA, KSh 150,000 ni Airtel Money náà lè fi ráńṣẹ́ lẹ́ẹ̀kan ṣoṣo.
Mo tiẹ̀ ní ìrètí pé ètò owó alágbèéká orí ayélujára Telkom Kenya tí ń jẹ́ TKash náà yóò ṣe bí i wọn ni.
Bí ìdí ọ̀rọ̀ náà bá rú ọ lójú, Airtel ló di 3.4% ọjà ètò owó alágbèéká orí ayélujára mú ní ilẹ̀ Kenya.
Ó ń sáré tẹ̀lé M-PESA ti Safaricom tí ó ní ìdá ọjà tí ó pọ̀ jù, ìyẹn 96.5%.
T-Kash ti Telkom Kenya ni ó wà ní ipò kẹta pẹ̀lú 0.1%.
Bí a bá wá ń wo ààtò ìdá ọjà, T-Kash náà yóò kéde ìlọsókè owó ojúmọ́ tiẹ̀ náà lónìí.
Ṣùgbọ́n èmi kàn ń ṣe àṣàrò tèmi ni.
Màá jẹ́ kí ẹ mọ̀ bí Telkom Kenya bá fi ìlọsókè owó tiẹ̀ náà síta.
Àyàbá: ìsanwó fún ètò owó alágbèéká orí ayélujára ní ilẹ̀ Kenya ti já wálẹ̀ láti mílíọ̀nù 38.6 ní ìdákẹrinọdún tí ó kọjá sí mílíọ̀nù 38.4 ní oṣù Kẹta ọdún 2023.
ìwọ̀n ìmúgbòòrò ti di 76.0% báyìí, ó fi 2.2% já wálẹ̀ sí láti ìdákẹrin ọdún tí ó kọjá.
Ẹ̀dínkù yìí wáyé látààrí bí ìlò ètò owó alágbèéká orí ayélujára ṣe dín kù ní àsìkò ìdákẹrin ọdún náà.
Wọ́n fi òfin de TikTok ní Kenya?
Adarí Iṣẹ́ ní Briget Connect Consultancy, Bob Ndolo ni ó ti kọ ìwé ẹ̀dùn sí Agbẹnusọ fún ilé Ìgbìmọ̀ Aṣòfin Orílẹ̀-èdè, Moses Wetang'ula pé kí wọ́n fi òfin de TikTok ní Kenya. Kínni ìdí?
Akọ̀wé ẹ̀dùn náà ṣe àròyé pé àwọn àkóónú orí ìkànnì ìbánidọ́rẹ̀ẹ́ náà kò bójú mu tí ó sì ń ṣe ìgbélárugẹ ìwà ìpáńle, ìpèdè búburú, ìṣàfihàn àkóónú adáhọ́wùhọ́wùsílẹ̀ tí ó jẹmọ́ ìbálòpọ̀, àti ọ̀rọ̀ ìkórìíra, èyí tí ó ń ṣe àkóbá fún láamètò àṣà àti ẹ̀sìn ní ilẹ̀ Kenya.
Akọ̀wé ẹ̀dùn náà tún sọ pé TikTok ní ètò tí ń lo dátà aṣàmúlò pẹ̀lú àwọn ẹnìkẹta láì gbàṣẹ aṣàmúlò.
Ní àfikún, ó ṣe ìkìlọ̀ pé bí orílẹ̀-èdè Kenya ò bá fi òfin de ìkànnì náà, TikTok yóò ṣe ìpalára tí ó pọ̀ fún ètò ìkẹ́kọ̀ọ́ wọn tí yóò sì mú kí ètò ìlera ọkàn wọn jìyà, èyí tí ó lè yọrí sí àwọn ìṣòro bí i ìrẹ̀wẹ̀sì ọkàn àti ìpayà.
Àmọ̀ ṣá, Agbẹnusọ ẹgbẹ́ tí ń lògbà, jiyàn pé kò sí nǹkankan tí kò bójú mu pẹ̀lú lílo TikTok àti pé ọ̀pọ̀ àwọn aṣòfin náà ni ó ń lò ó.
Ó wí pé níṣe ni Ndolo ò bá ti kọ̀wé ẹ̀dùn sí Ilé náà pé kí wọ́n ṣe ìwádìí ọ̀nà tí wọ́n lè gbà láti ṣe àkóso ìlò àwọn ìkànnì ìbánidọ́rẹ̀ẹ́ àti bí ẹ̀ka tí ń rí sí ìmọ̀ ẹ̀rọ fún ìwífún àti ìbánisọ̀rọ̀ (ICT) ṣe lè ṣe àkóso àkóónú náà nítorí "fífi òfin dè é tààrà túmọ̀ sí pípa àwọn iṣẹ́."
Opiyo Wandayi, Agbẹnusọ ẹgbẹ́ ńlá kejì, náà fi ara mọ́ ọ. Ó wí pé pẹ̀lú bí ìwọ̀n àìsíṣẹ́ ṣe pọ̀ tó ní Kenya tí nǹkan ò sì fara rọ ní ìlú náà, Kenya ò lè dá nìkan ṣe ní ayé díjítà tí ó wà lóde yìí.
Ìkéde Àyàbá: Ní ọjọ́ 2 oṣù Kẹjọ, ọdún 2023 ni Ọ́fíìsì Ìjọba tí ń ṣe àkóso Ìmọ̀ Ẹ̀rọ fún Ìwífún àti Ìbánisọ̀rọ̀ àti Ètò Ọrọ̀-ajé Díjítà ti ilẹ̀ Kenya ni wọ́n ti kéde pé àwọn yóò ṣe àyẹ̀wò àwọn òfin tí ń dáàbò bo àwọn aṣàmúlò ìkànnì ìbánidọ́rẹ̀ẹ́.
Ó tún fi ẹ̀hónú hàn nípa àṣà tí ń lọ lọ́wọ́ tí àwọn aṣàmúlò TikTok yóò máa lọ sí orí ayélujára ní aago 11 alẹ́ sí 3 àárọ̀ tí wọ́n sì ń fi àwọn àkóónú adáhọ́wùhọ́wù sílẹ̀ hàn.
Bí ìwọ kò bá bá a
Jumia lè gbé ọ̀nà àbáyọ rà-á-nísìnyí, sanwó-lẹ́yìnwá jáde ni Egypt
Àwọn ẹ̀kọ́ nípa ṣíṣẹ̀dá MVP ní Pitch Friday
Ẹ̀tàngbowó àkósódù ni ó rọrùn láti ṣe ìwádìí fún jù - Adédèjì Owóníbi
Ohun tí mò ń kà àti èyí tí mò ń wò
Substack tí túbọ̀ ṣiṣẹ́ wọ inú ètò ìtakùn ìbánidọ́rẹ̀ẹ́ pẹ̀lú àtẹ̀àṣẹ 'Tẹ̀lé' tuntun
Ìjàfẹ́tọ̀ọ́abo ní ìfigagbága pẹ̀lú Ìjàfẹ́tọ̀ọ́abokáríayé — Ìṣàtúnyẹ̀wò Gbogbo àwọn Àǹfààní
Ìdí tí ìtura yóò ṣe ba ayé rẹ jẹ́
Ilé-ejọ́ pàṣẹ fún Worldcoin láti má ṣe ìfiránṣẹ́ tàbí ìlò dátà tí ó gbà lára àwọn èèyàn Kenya.
Ọ́fíìsì Kọmísánà tí ń rí sí Ìdáàbòbò Dátà (ODPC) ti kọ̀wé ẹjọ́ pé kí wọ́n dá Worldcoin lọ́wọ́ kọ́ láti ṣe ìfiránṣẹ́ àbí ìmúṣiṣẹ́ àwọn dátà tí wọ́n gbà lára àwọn èèyàn Kenya.
Worldcoin jẹ́ iṣẹ́ àkànṣe owó àkósódù tí ó máa ń ṣe àyẹ̀wò ojú láti ṣẹ̀dá ilé-ìṣùrà dátà owó fún àwọn adáríhurun.
Gẹ́gẹ́ bí ODPC ṣe sọ, àkànṣe ètò ìṣàmúlò dátà ẹni ti Worldcoin ń ṣe kò bá òfin ìlànà ààbò dátà tí ó wà ní Abala 25 ti Òfin Ìdáàbòbò Dátà mu.
Nínú ìwé ìbúra kan, Oscar Otieno tí ó jẹ́ Igbákejì Kọmísánà fún Dátà sọ pé lẹ́yìn àtúnyẹ̀wò sí iṣẹ́ àkànṣe Worldcoin nínú ìlú náà, ó wí pé ó dá òun lójú pé ó léwu fún àwọn èèyàn Kenya tí ìwádìí ṣì tún ń lọ lórí rẹ̀ lọ́wọ́.
Adájọ́ Nixon Sifuna pa Worldcoin láṣẹ láti kó àwọn dátà tí ó gbà láàárín 19 oṣù Kẹrin sí 8 oṣù Kẹjọ lára àwọn èèyàn Kenya pamọ́ nígbà tí ilé-iṣẹ́ ìjọba náà yóò fi parí ìwádìí rẹ̀.
Worldcoin gba ìwífún afàbùdá-ara-dánimọ̀ àwọn ọmọ orílẹ̀-èdè Kenya nípa yíya àwòrán ẹyinjú wọn fún KSh 7,000 ($50) àbí tókìn World (WLD) 25.
Nígbà tí Worldcoin jiyàn pé òun yóò lo dátà tí òun gbà láti ṣẹ̀dá irú ètò ìdánimọ̀ tí ó dá yàtọ̀ tí ò sì láàbò, àwọn onímọ̀ nípa ààbò ti fẹ̀hónú wọn hàn pé òkòwò náà lè lo dátà náà ní àwọn ọ̀nà mìíràn bí i àkàndá ètò ìpolongo.
"Bí ìdálọ́wọ́kọ́ àti àṣẹ ṣe ti wà láti dá ṣíṣe iṣẹ́ lórí àkàndá dátà náà dúró, àwọn ará ibí yìí ṣì tún ń ṣiṣẹ́ lórí àkàndá dátà tí a sọ náà.
Ìgbà tí CS Interior ṣe ìkéde àṣẹ gbogboogbò ni wọ́n tó dá ètò iṣẹ̀ náà dúró ní ọjọ́ 2 oṣù Kẹjọ," Otieno dáhùn.
Fún àkọọ́lẹ̀, ní ọjọ́ 2 oṣù Kẹjọ ni Ọ́fíìsì Ìjọba tí ó ń ṣe Àkóso Abẹ́lé àti orílẹ̀ ní Àpapọ̀ ní ilẹ̀ Kenya tó dá iṣẹ́ Worldcoin dúró.
Ní ọjọ́ 7 oṣù Kẹjọ, ọdún 2023 ni àwọn òṣìṣẹ́ agbófinró yalu ilé-ìkọ́jàsí kan ní Ọ̀nà Mombasa ní Nairobi tí wọ́n sì gba àwọn irinṣẹ́ tí wọ́n gbàgbọ́ pé ó kó àwọn dátà tí Worldcoin ti gbà sínú.
Kílódé tí àwọn ọmọ orílẹ̀-èdè Kenya fi ń ṣe àyẹ̀wò ojú wọn fún $50?
Wọ́n dáhùn àwọn ìbéèrè 11 nípa Worldcoin
Wọ́n pé ìgbìmọ̀ náà gbé irinṣẹ́ náà lọ sí ọ́fíìsì Aṣàkóso Ìwádìí àwọn Ọ̀daràn fún àyẹ̀wò síwájú sí i.
Jumia máa tó gbé ọ̀nà àbáyọ rà-á-nísìnyí sanwó-lẹ́yìnwá ni Egypt
Jumia ń ṣẹ̀dá ọ̀nà àbáyọ rà-á-nísìnyí sanwó-lẹ́yìnwá fún àwọn aṣàmúlò ní ìbáṣepọ̀ pẹ̀lú àwọn ẹnìkẹta.
Ètò iṣẹ́ náà, tí wọ́n lè fi lọ́lẹ̀ ní Egypt, ni ó ti ní àwọn ìbáṣepọ̀ alákọọ́lẹ̀ pẹ̀lú àwọn báǹkì àti àwọn aṣèṣúná orí ẹ̀rọ 10 ní orílẹ̀-èdè náà tí ó wà ní Àríwá ilẹ̀ Africa.
Lára ìgbésẹ̀ láti ṣe títì fún ìṣàmúlò ohun èlò ìmúṣẹ́ṣe JumiaPay náà, àwọn alábàáṣe ilé-iṣẹ́ náà ní yóò ṣe ìdúró fún àkọọ́lẹ̀ ẹ̀yáwó àti ìṣàpínká owó yíyá.
Jumia tún ń ṣiṣẹ́ lórí mímú àwọn àṣàyàn ọ̀nà ìsanwó tí ó wà lórí JumiaPay pọ̀ sí i. Kódà, ó tún ń fẹ́ ṣe ìfilọ́lẹ̀ JumiaPay fún ìfijíṣẹ́ ní Ghana, Morocco àti Uganda.
Bí ó tilẹ̀ jẹ́ pé iye ìdúnàádúrà orí JumiaPay ti dínkù pẹ̀lú 38%, ilé-iṣẹ́ náà jábọ̀ pé ààbọ̀ àwọn ìdúnàádúrà ìsanwó-lẹ́yìn-ìrajà ní ilẹ̀ Kenya fún ìdá 2 ọdún 2023 ni wọ́n lo JumiaPay fún.
Ó tún ń lépa ilànà ìṣe tí yóò lè máa ṣètò owó sísan fún àwọn ẹnìkẹta nípa pípèsè ọ̀nà àbáyọ ìṣàtúnpọ́n ọjà aláìlórúkọ fún wọn.
Àwọn akówólókòwò ní ìgbàgbọ́ pé kí náírà náà jẹ́ aláìnípàtó iye ìpààrọ̀ lè ṣe àtìlẹ́yìn fún ìkówólókòwò kékeré fún ìpín ìdókòwò ní ilẹ̀ Nigeria.
Nínú ìlépa aláìyẹsẹ̀ rẹ̀ láti dín ìnáwó kù, ilé-iṣẹ́ náà já ìwé ìfiṣẹ́sílẹ̀ fún àwọn òṣìṣẹ́ kan ní ọdún 2022 tí ó sì fi òpin sí àwọn ètò iṣẹ́ kan.
Síbẹ̀síbẹ̀, ó ń rí ìfàsẹ́yìn ọlọ́dọọdún nínú iye àwọn aṣàmúlò onípa, ìpè fún ọjà àti àpapọ̀ iye ọjà títà alátọwọ́dọ́wọ́ ní gbogbo ìdámẹ́rin ọdún.
"Agbede gbèdéke ọ̀wọ́ngógó ọjà káàkiri ọwọ́jà wa ti di 14.1% ní oṣù Òkúdù, ọdún 2023 tí àwọn tí ó ga jùlọ sì jẹ́ 42.5% àti 35.7%] ní Ghana àti Egypt ní àtẹ̀lé.
Ní ilẹ̀ Nigeria, ọ̀wọ́ngógó ọjà ti kan 28% tí ó jẹ́ gbèdéke gíga jùlọ láti ọdún 18 sẹ́yìn nínú oṣù Òkúdù, ọdún 2023," ilé-iṣẹ́ náà sọ nínú àbọ̀ ìdákejì ọdún 2023.
Nínú oṣù Òkúdù ọdún 2023, Báǹkì Àpapọ̀ orílẹ̀-èdè Nigeria kéde pé òun ń ṣe ìmúbárẹ́ ètò iye ìpààrọ̀ orílẹ̀-èdè náà.
Ìyẹn sáré mú iye náírà já lulẹ̀ láìrò tẹ́lẹ̀.
Iye ṣílè owó ilẹ̀ Kenya náà ti já wálẹ̀ gidi gan nígbà tí wọ́n fi kẹ̀gbẹ́ dọ́là owó ilẹ̀ Amẹ́ríkà tí èyí sì ṣe ìrànwọ́ fún ìjáwálẹ̀ àpapọ̀ ọjà títà ọwọ́dọ́wọ́ ọ Jumia.
Ilé-iṣẹ́ náà tún ń sa ipá sí i láti mú àfikún bá ìwọ̀n àkókò ìbáṣepọ̀ àwọn oníbàárà rẹ̀.
Wọ́n ti dá àwọn ọjà aṣàmúlò ìpolongo ńlá bí i owó ìpè rírà fún àǹfààní àwọn ọjà tí wọn yóò mú títà alátẹ̀léra wáyé.
Àwọn ọ̀rẹ́-ìí-yọ̀rẹ́ ni wọ́n ti yege jẹ àǹfààní owó ìrànwọ́ àìlásanpadà $10,000 láti ṣẹ̀dá ilé ìtajà òògùn àìláàlà ní Nigeria
Níbi ìdíje Pitch2Win ọdún 2023 ní oṣù Keje, Pharamarun, ilé-iṣẹ́ àdìdeelẹ̀ kan tí ń ṣiṣẹ́ pẹ̀lú ìfìmọ̀-ẹ̀rọṣètò-ìtajà-òògùn díje ní ìfigagbága pẹ̀lú àwọn ilé-iṣẹ́ àdìdeelẹ̀ 14 mìíràn láti ẹ̀ka iṣẹ́ ọ̀tọ̀ọ̀tọ̀ èyí tí aṣèṣúná orí ẹ̀rọ, òǹtajà orí ayélujára, alòmọ̀ àtọwọ́dá àti aṣàká owó àkósódù wà lára wọn tí ó sì gbégbá orókè tí ó sì mú owó ìṣèrànwọ́ aláìbéèrè-fún-ìpín-ìdókòwò nínú, $10,000, lọ sílè.
Pitch2Win jẹ́ ìdíje aṣégbélárugẹ ilé-iṣẹ́ àdìdeelẹ̀ tí wọ́n ṣètò ìrànwọ́ fún àwọn ilé-iṣẹ́ àdìdeelẹ̀ láti wá owó ìdókòwò fún wọ́n kí wọ́n sì le gbòòrò.
Àwọn ilé-iṣẹ́ láti ẹ̀ka iṣẹ́ lóríṣiríṣi ni wọ́n lè kópa nínú ìdíje náà tí àwọn olúborí yóò sì gba owó ìrànwọ́, àǹfààní sí ìtakùn àwọn olùdókòwò, àǹfààní iṣẹ́ òfin àti ètò ìtọ́sọ́nà.
Àwọn Alájọdásílẹ̀ Pharmarun — Teniola Adedeji (Aláṣẹ àti Olùdarí) àti Funmilọla Aderemi (Adarí Ètò ohun Ìṣàmúlò) — ní ìdálójú àwọn ìdásí wọn sí àyè ìfìmẹ̀ẹ̀rọ-ṣètò-ìlera tí wọ́n sì wí pé àwọn yóò lo owó náà láti ṣe àtúnṣe àti ìmúgbòòrò ààtò ilé-ìtajá òògùn wọn tí àwọn yóò sì wá àwọn oníbàárà tuntun.
Ó yani lẹ́nu pé nígbà tí wọ́n ń ṣe àlàyé ìrìn-àjò wọn fún mi, wọ́n fihàn pé àwọn jẹ́ ọ̀rẹ́ tímọ́tímọ́ fún ọdun 20 báyìí.
Ṣíṣe ìfilọ́lẹ̀ ilé-iṣẹ́ pẹ̀lú ọ̀rẹ̀ lè ní àǹfààni kí ó sì tún fúnni ní ìdojúkọ.
Ní apá kan, irú ìbáṣepọ̀ àti ìgbẹkẹ̀lẹ́ tí ó bá wà láàárín yín tẹ́lẹ̀ lè ran ètò ìbánisọ̀rọ̀ àti ṣíṣe-ìpinnu lọ́wọ́, èyí tí yóò ran ìrìn-àjò náà lọ́wọ́ ní àwọn àkókò àṣẹ̀ṣẹ̀ bẹ̀rẹ̀ rẹ̀.
Ní ìdàkejì ẹ̀wẹ̀, níní ìbáṣe pẹ̀lú onírúurú àwọn èèyàn lè nira nítorí àìlágbọ̀ọ́yé máa ń wáyé.
Láti yanjú ìṣòrokíṣòro ní kíákíá, yóò fẹ́ pọn dandan láti bá ara wọn sọ̀rọ̀ pẹ̀lú òótọ́ àti inú mímọ́.
Àwọn nǹkan 5 láti dàrò kí o tó bá ọ̀rẹ̀ rẹ dòwò pọ̀
Àmọ́, ó jọ pé àwọn ọ̀rẹ́ tímọ́tímọ́ náà ti rí ọ̀nà àbáyọ nítorí Pharmarun kọ́ ni ilé-iṣẹ́ àkọ́kọ́ tí wọ́n jọ máa dá sílẹ̀.
Látààrí ìfẹ́ tí wọ́n ní láti máa fúnni ní ẹ̀bùn, wọ́n dá Fairy Sisters sílẹ̀ ní ọdún 2016, tí ó jẹ́ ilé-iṣẹ́ olùpèsè káàdì àdáni, tí ó máa ń fún àwọn aṣàmúlò ní àǹfààní láti fi àwọn àwòrán sí orí àwọn káàdì lórí ayélujára tí wọ́n yóò sì fi ẹ̀dà arídìmú ráńṣẹ́ sí wọn.
Àwọn aṣàmúlò lè ṣe àwárí àwọn àtẹ̀jíṣẹ́ amóríyá, kí wọ́n ṣe ìránnilètì fún ọjọ́-ìbí àti àwọn ọjọ́ pàtàkì, kí wọ́n sì tún fi àwọn àwòrán sí orí ayélujára tààrà láti orí fóònù wọn sí ara àwọn káàdì, ife ìmumi aláwo, ṣéènì kọ́kọ́rọ́ àti àwọn ohun èlò mìíràn nípa lílo ohun èlò ìmúṣẹ́ṣe orí òpó ayélujára Fairy Sisters.
Ní ọdún 2018, wọ́n sọ abala ìmọ̀ ẹ̀rọ ti iṣẹ́ náà di èyí tí ó ní ètò ìbáṣe tí wọ́n sì ṣe àkóso rẹ̀ títí di ọdún 2020.
Wọ́n ṣe ọ̀pọ̀lọpọ̀ àwọn ẹ̀bùn amúbàáṣedán, àwọn ẹ̀bùn àdáni fún ìyàwó, àti àwọn nǹkan mìíràn, fún àwọn oníbàárà bíi Lori, Seamfix àti FDHL.
Bí Pharmarun ṣe wáyé
Lẹ́yìn ìgbà tí ó parí ẹ̀kọ́ ìgbòye dìgírì ní ìmọ̀ nípa òògùn ní Yunifásitì ti ìlú Èkó ní ọdún 2013, Adedeji ṣiṣẹ́ fún Àjọ tí ń rí sí Ìṣàkóso àti Àmójútó Òògùn àti Oúnjẹ ní ilẹ̀ Nigeria (NAFDAC) láàárín ọdún 2014 sí 2015.
Ní ọdún 2016 ni ó parí ìkọ́ṣẹ́ nínú ìmọ̀ ìsètò owó ìdókòwò ní Goldman Sachs àti Bank of America Merrill Lynch kí ó tó tẹ̀síwájú pẹ̀lú iṣẹ́ onímọ̀ òògùn rẹ̀.
Láàárín ọdún 2016 àti 2020, ó ṣiṣẹ́ ní Invivo Health, Rozec Pharmacy àti Medquare Pharmacy níbi tí ó ti ṣe àwárí ìṣòro kan tí yóò padà mú Pharmarun wáyé.
Adedeji ṣe àkíyèsí pé ó máa ń nira fún àwọn oníbàárà kan láti rí irú òògùn tí wọ́n nílò gan, èyí tí ó máa ń mú wọn lọ sí oríṣiríṣi ilé-ìtajà ní àwọn ìlú kọ̀ọ̀kan.
"Torí náà ẹnìkan lè wá sí ìsọ̀ mi kí wọ́n wí pé, 'Mo ti dé àwọn ilé-ìtajà márùn-ún báyìí.
Ẹ dákun, mo lérò pé ẹ ní ohun tí mo nílò gan.' Iṣẹ́ ńlá gbáà ni.
Kì í ṣe ìrírí tí ẹnikẹ́ni máa fẹ́, kí á tó wá sọ aláìsàn.
Ní ìgbà náà, kò sí irú ìkànnì tí ń so àwọn èèyàn pọ̀ mọ́ àwọn ilé-ìtajà òògùn, èyí tí yóò fún wọn ní àǹfààní àti ìrọ̀rùn sí àwọn òògùn nítorí àwọn oníbàárà kò mọ ibi tí wọ́n lè wá a sí.
Ó pinnu láti ṣe ìfilọ́lẹ̀ Pharmarun nítorí ó mọ àwọn ilé-ìtajà òògùn tí ó tọ́ láti lọ fún onírúurú àwọn òògùn, èyí tí kò ní gba àwọn aláìsàn ní àkókò débi pé yóò mú àìsàn nàá búrẹ́kẹ́ sí i.
Ní àfikún, ìnílò fún irú iṣẹ́ bẹ́ẹ̀ tún wá pọ̀ sí i ní ọdún 2022 nítorí àjàkálẹ̀ ààrùn tí ó ṣẹlẹ̀.
Kò tilẹ̀ mọ̀ pé ọjà ńlá ni àfi ìgbà tí ó bẹ̀rẹ̀ sí ní fún àwọn èèyàn ní òògùn nígbà tí wọ́n bá bèèrè fún un nípa lílo Whatsapp.
Òótọ́ adùnmọ́ni: Adédèjì tí ó ti ń jẹ̀ran pé òun yóò dá ilé-ìtajà òògùn alábọ́dé tiẹ̀ náà sílẹ̀, ní ó ṣe lógò — òògùn lórí kẹ̀kẹ́ ìwakọ̀ — ati orúkọ òkòwò náà ní ọdún 2016.
Bí ó ṣe ń fi èrò náà pa á ni ó ti fi orúkọ òwò náà sílẹ̀ ní ọdún 2020.
Nígbà tí Adedeji ń ṣe àmúdájú ìtẹ́lọ́rùn àwọn oníbàárà àti ìrajàwọlé gẹ́gẹ́ bí i olùṣàkóso iṣẹ́ ní Roztec Pharmacy ní ọdún ọdún 2017, Aderemi bẹ̀rẹ̀ ìrìn-àjò ìṣètò ohun ìṣàmúlò tiẹ̀ ní ọdún kan náà ní Seamfix tí ó jẹ́ ilé-iṣẹ́ tí ń ṣe ẹ̀rí àti ìdánimọ̀.
Níbẹ̀ ni ó ti ṣe àtìlẹ́yìn, ipolongo, àkóso tí ó sì ṣẹ̀dá àwọn ohun ìṣàmúlò fún àwọn báǹkì.
Ó kúrò níbẹ̀ lọ sí MAX, ibùdò aṣèpèsè ìmọ̀ ẹ̀rọ alágbèéká fún iṣẹ́ ti ilẹ̀ Nigeria ní ọdún 2021 níbi tí ó ti ṣiṣẹ́ gẹ́gẹ́ bí i olùṣàkóso ohun ìṣàmúlò àgbà tí ó ń ṣe àkóso ààtò àwọn ọmọ ẹgbẹ́ tí ó sì ń ṣẹ̀dá àwọn ohun ìṣàmúlò orí ayélujára fún àkóso ohun-ìní amówówọlé.
Adédèjì yóò kàn sí Adérẹ̀mí ní ààjìn nígbà tí ó ń ṣẹ̀dá ibùdó ìtakùn Pharmarun àkọ́kọ́.
Láìpẹ́, ó kúrò ní MAX bọ́ sí Pharmarun pátápátá láti máa ṣiṣẹ́ fún àkókò kíkún nígbà tí ọdún yóò fi parí.
Ìṣẹ̀dá àwọn ilé-ìtajà òògùn láì ní ààlà
Pharmarun ń pèsè àwọn òògùn fún àwọn èèyàn Nigeria ní ìgbàkúùgbà àti ibikíbi tí wọ́n bá ti nílò wọn.
O lè bèèrè fún àwọn òògùn láti orí ibùdó ìtakùn rẹ kí wọ́n sì gbé àwọn òògùn náà wá sí ibi tí o wà ní àwọn ìlú kan ní orílẹ̀-èdè Nigeria bí i ìlú Èkó, Ògùn, Port Harcourt àti Abuja láàárín wákàtí mẹ́ta lẹ́yìn tí o bá ti sanwó tí Adérẹ̀mí sì sọ pé owó wọn kò wọ́n.
O tún lè bèèrè fún ọjà láti orí fóònù, nípa lílo ímeèlì àbí lórí àwọn ìkànnì ìbánidọ́rẹ̀ẹ́ bí i Instagram àti WhatsApp.
Ìfọjàjíṣẹ́ lè jẹ́ láàárín wákàtí 24 àti 48 ní àwọn ìlú tí àwọn ilé-ìtajà oníwèé-àṣẹ kò ti wọ́pọ̀, bí i ọ̀pọ̀ àwọn ìlú tí wọ́n wà ní àríwá orílẹ̀-èdè Nigeria.
Ó tilẹ̀ yani lẹ́nu bí Adérẹ̀mí ṣe sọ pé ọ̀pọ̀ àwọn oníbàárà àwọn ní àwọn àdúgbò wọ̀nyẹn kò tilẹ̀ bìkítà bí ìfijíṣẹ́ náà ṣe pẹ́ tó, wọ́n kàn ń fẹ́ ìdánilójú pé àwọn rí àwọn òògùn tí Pharmarun ń pèsè.
Ilé-iṣẹ́ náà ní ìbáṣepọ̀ pẹ̀lú ọ̀pọ̀lọpọ̀ àwọn ilé-ìtajà òògùn àti àwọn ilé-iṣẹ́ aṣàmójútó ìfọjàránṣẹ́ ní àwọn apá ilẹ̀ Nigeria kan kí ètò ìfọjàjíṣẹ́ lè ṣeéṣe.
Kí àwọn oníbàárà lè ra àwọn òògùn lórí ìkànnì náà ní iye tí wọ́n ń tà á ní àdúgbó wọn gan.
Owó ìfọjàjíṣẹ́ nìkan ní yóò jẹ́ owó àsanlé.
Adérẹ̀mí tẹ pẹlẹ mọ́ ọ pé Pharmarun ní ètò tí ó fi máa ń ṣe àyẹ̀wò ìwé òògùn tí àwọn èèyàn bá mú dé ọ̀dọ̀ wọn.
Ní ìlú tí 14.4%, àbí àwọn èèyàn mílíọ̀nù 14.3 tí ọjọ́-orí wọ́n wà láàárín 15 sí 64, ti ń ṣi òògùn lò, àwọn òǹtajá-òògùn oníwèé-àṣẹ tí wọ́n ń ṣe ẹ̀rí àwọn ìwé òògùn tí wọ́n bá gbà lọ́wọ́ àwọn aláìsàn kí wọ́n tó kó òògùn fún wọn ni wọ́n ń ṣiṣẹ́ ní Pharmarun.
Fún àpẹẹrẹ, bí oníbàárà kan bá béèrè fún òògùn láti ìkànnì ìbánidọ́rẹ̀ẹ́ kan bí i WhatsApp, òǹtajá-òògùn náà yóò bí wọ́n ní àwọn ìbéèrè ajẹmọ́-aláìsàn láti ṣẹ̀rí ìwé òògùn wọn àbí àwọn àmì tí wọ́n kíyèsí tí wọ́n sì máa ṣe àrídájú pé òògùn tí ó tọ́ ni wọ́n ń bèèrè fún.
"Kí o tó lè san owó fún àwọn òògùn kan, òǹtajá-òògùn oníwèé-àṣẹ gbọdọ̀ ṣe àyẹ̀wò lórí ẹ̀.
Ètò ìṣàyẹ̀wò wa máa ń lò tó ìṣẹ́jú márùn-ún.
Kò sí ìfifalẹ̀ kankan rárá.
Ṣùgbọ́n kì í ṣe gbogbo òògùn ní o lè gbà jáde ní Pharmarun nítorí pé òǹtajà-òògùn oníwèé-àṣẹ máa ní láti wò wọ́n," Adérẹ̀mí ṣalàyé.
Ó tún ṣe àtẹnumọ́ pé ọ̀pọ̀ àwọn oníbàárà àwọn ni wọ́n máa ń bèèrè fún òògùn bí i ọlọ́pọ̀-ajíra àti ibuprofen tí wọn kì í sábà á ṣì lò.
Ṣùgbọ́n àwọn òògùn tí ó bá ti jẹmọ́ "onímọ̀lára" máa nílò àtúnyẹ̀wò òǹtajà-òògùn oníwèé-àṣẹ.
Fún àwọn oníbàárà tí wọ́n ń padà wá, o wí pé ilé-iṣẹ́ náà ní àkọọ́lẹ̀ wọn tí wọ́n sì le pé wọ́n láti kọ̀ tàbí kí bu ọwọ́ lù wọn.
Pharmarun ń ṣe àmúlò irú ẹ̀ya òkòwò B2B2C tí ó máa ń gbájú mọ́ àwọn aṣàmúlò ìkẹyìn.
Ó máa ń ran àwọn òkòwò bí i àwọn ilé-ìwòsàn, àwọn ilé-iṣẹ́ adíyelófò àti àwọn ilé-iṣẹ́ àdìdeelẹ̀ lọ́wọ́ láti dé ọ̀dọ̀ àwọn aṣàmúlò iṣẹ́ wọn.
Ilé-iṣẹ́ náà ń ṣètò àṣàyàn Rà-á-nísìnyí, Sánwó-lẹ́yìnwá, tí ó ń fún alábàáṣepọ̀ ètò ìṣúná orí ayélujára wọn ní àǹfààní láti yá àwọn oníbàárà ní owó tí wọn yóò máa san díẹ̀díẹ̀ lẹ́yìnwá àbí kí wọ́n kàn sí àwọn ilé-ìtajà kan ní pàtó kí wọ́n sì sanwó lẹ́yìnwá.
Bí kókó iṣẹ́ òkòwò náà ṣe jẹ́ fífi òògùn ráńṣẹ́ sí àwọn èèyàn ní ibikíbi ní orílẹ̀-èdè Nigeria, Pharmarun tún ń pèsè ètò àtúnrọ òògùn, èyí tí ó máa ń fún oníbàárà ní àǹfààní láti lọ sí orí ìkànnì náà láti ṣe àṣàyàn onífijíṣẹ́ olóṣooṣù fún òògùn wọn.
Ètò iṣẹ́ yìí yóò ṣe pàtàkì sí àwọn aláìsàn tí wọ́n ní ààrùn ọlọ́jọ́-pípẹ́ bí i àtọ̀gbẹ, ẹ̀jẹ̀ ríru, ààrùn ọpọlọ, àwọn ààrùn ọ̀rá inú òpójẹ̀ ọkàn àti ikọ́ aséèémí.
Ó tún ń ṣètò iṣẹ́ láti ṣe ìyànjú fún àwọn èèyàn tí wọ́n ní àwọn ààrùn alákòóràn àti aláìṣàkóràn kí wọ́n lè parí òògùn wọn.
Àwọn oníbàárà tún lè kàn sí àwọn òǹtajà-òògùn oníwèé-àṣẹ lọ́fẹ̀ẹ́ lórí ibùdó ìtakùn ilé-iṣẹ́ náà láì forúkọ sílẹ̀ kí wọ́n sì ṣe àyẹ̀wò àwọn ìwọ̀n ìlera bí i ìwọ̀n ìlọ́ọ̀rìnmọ́gíga (BMI), àwọn kálórì àti àsìkò ìrọyin nínú obìnrin.
Yíyè ní àyíká onípènijà gẹ́gẹ́ bí aṣètọpa ìtajà-òògùn lórí ayélujára
Ṣíṣe ìtọpa ọ̀pọ̀lọpọ̀ àwọn ilé-ìtajà òògùn, tí ń gbà ẹnikẹ́ni ní orílẹ̀-èdè Nigeria ní àyè láti lo ìkànnì rẹ̀, yìí gan ni Pharmarun fi dá yà sọ́tọ̀ láàárín àwọn afigagbága rẹ̀ bí i OneHealth, ilé-iṣẹ́ òǹtajà-oògùn afìmẹ̀ẹrọṣètò-ìlera ní ilẹ̀ Nigeria.
Wàyìí, ó jẹ́ ohun ìpenijà láti rọ àwọn ilé-ìtajà òògùn láti wá máa ṣe àmúlò ètò ìmọ̀ ẹ̀rọ rẹ̀.
"Nǹkan tí ó ṣe pàtàkì jùlọ ni ìmọ̀ ẹ̀rọ wa.
Ó máa ń ṣiṣẹ́ ju ọ̀pọ̀ àwọn èyí tí ó wà níta lọ.
À ń fẹ́ kí Pharmarun fún ọ̀pọ̀ àwọn òkòwò ní agbára.
Nítorí náà, ilé-iṣẹ́ náà kò dójú lé àwọn aṣàmúlò ìkẹyìn nìkan.
"Àwọn ẹ̀ka àwọn ilé-ìtajà òògùn tiwa yàtọ̀ sí ti irú àwọn ilé-ìtajà orí ayélujára tí wọ́n wà níta lónìí, ṣùgbọ́n tiwa ń pèsè iṣẹ́ ṣíṣe ni.
Ó kẹnú ju àwọn ìkànnì ìtajà orí ayélujára lọ," Adédèjì ṣe àlàyé síwájú sí i.
Àwọn ilé-ìtajà òògùn — yàtọ̀ sí àwọn tí ń lo ìmọ̀ ẹ̀rọ — kò ní òye bí Pharmarun ṣe ń mú wọn dara pọ̀ mọ́ ètò rẹ̀.
Torí náà, Adérẹ̀mí ṣe àfihàn pé ilé-iṣẹ́ àdìdeelẹ̀ náà ti ṣètò àwọn ètò àti àǹfààní ìmúdarapọ̀mọ́ tí yóò yanjú ọ̀rọ̀ náà.
Látààrí èyí, Pharmarun ti ń ṣe ìmúgbòòrò ọwọ́jà rẹ̀ kí ó lè ṣe ìkómọ́ra onírúurú àwọn ilé-ìtajà òògùn sí i.
Bí Pharmarun ṣe ti gba owó ìdókòwò ìta lọ́wọ́ Fedha Capital, ó tún ń gbèrò láti wá owó ìdókòwò ìbẹ̀rẹ̀ tí ó jẹ́ $500,000 fún ètò ìdàgbàsókè àti ìgbàwọlé àwọn oníbàárà.
Adérẹ̀mí wí pé àwọn èèyàn tí ó lé ní 28,000 ni wọ́n ti lo ètò iṣẹ́ ilé-iṣẹ́ àdìdeelẹ̀ náà láti ìgbà tí ó ti bẹ̀rẹ̀ iṣẹ́ tí wọ́n sì ní ìrètí pé iye àwọn èèyàn náà yóò ti tó ìlọ́po méjì kí ọdún 2023 tó parí.
Ilé-iṣẹ́ náà ní ẹgbẹ́ òṣìṣẹ́ eléèyàn 15 báyìí tí ó sì ń gbèrò láti jẹ́ kí wọ́n pé 25 kí ọdún tó parí.
Pharmarun tí ń rí owó tí ó ju $18,000 lọ lóṣooṣù sọ pé òun ń ṣe àgbédìde àwọn ilé-ìtajà òògùn tí kò ni ààlà ni.
Nítorí náà, ilé-iṣẹ́ náà ń gbèrò láti wọ gbogbo àwọn ìlú 36 àti Olú-ìlú Nigeria kí ó tó máa lọ sí àwọn ìlú ilẹ̀ Africa mìíràn ní ààrin ọdún márùn-ún tí ó ń bọ̀.
Èyí tí ó jù nínú ètò iṣẹ́ rẹ̀ ni bí yóò ṣe ṣiṣẹ́ pẹ̀lú àwọn ilé-iṣẹ́ alòmọ̀-ẹ̀rọ tàbí kí ó bẹ̀rẹ̀ láti ìbẹ̀rẹ̀pẹ̀pẹ̀, àwọn ìṣóro tí ó bá ṣe àwárí lẹ́yìn ètò iṣèwádìí ọjà ní kíkún ni èyí yóò dálé lórí.
Ilé-iṣẹ́ náà ń wá ọ̀nà láti mú kí ó rọrùn fún àwọn èèyàn láti rí àwọn ìnílò ajẹmétòolera, yálà ó jẹmọ́ òògùn àbí kò jẹ mọ́ ọ.
Ní ìtẹ̀lé ìdarí M-PESA, Airtel Money orílẹ̀-èdè Kenya náà ti ṣe àfikún gbèdéke ìdúnàádúrà ojúmọ́ rẹ̀
Lẹ́yìn tí Báǹkì Àpapọ̀ Orílẹ̀-èdè Kenya (CBK) ti fọwọ́ sí i, Airtel Money ti Kenya ti fi léde pé òun yóò ṣe àfikún gbèdéke ìdúnàádúrà ojúmọ́ láti KSh 300,000 sí KSh 500,000.
Ìgbésẹ̀ yìí wáyé lẹ́yìn tí Safaricom kéde pé àkótán ìdúnàádúrà ojúmọ́ fún ètò owó alágbèéká orí ayélujára òun, M-PESA, yóò lọ sókè sí KSh 500,000.
Adarí Ètò Ìṣàkóso Airtel Money ní Kenya, Anne Kinuthia-Otieno pé ìgbésẹ̀ náà ní àyípadà rere tí yóò ṣe àǹfààní fún ètò ọrọ̀ ajé ilẹ̀ Kenya.
Ó sọ pé àyípadà náà yóò fún àwọn oníbàárà àti àwọn olùbáṣòwòpọ̀ ní àǹfààní sí i láti ṣe àwọn ìdúnàádúrà ńlá tí wọ́n á sì le ṣe àkóso ètò owó wọn dáadáa.
"Àwọn òkòwò lè ṣe àwọn ètò iṣẹ́ wọn pẹ̀lú ìrọ̀rùn, kí ó sì ṣiṣẹ́ dáadáa báyìí, tí àwọn aṣàmúlò náà yóò sì le ní àyè sí ààtò ọjà àti iṣẹ́ tí ó fẹjú; èyí tí yóò ṣe àfikún sí ìdàgbàsókè ètò ọrọ̀ ajè, ìṣẹ̀dá iṣẹ́ àti mímú ètò owó dúró ṣinṣin ní orílẹ̀-èdè Kenya," Anne Kinuthia-Otieno sọ̀rọ̀.
Ṣùgbọ́n àwọn oníbàárà Airtel Money lè fi KSh 150,000 ráńṣẹ́ lẹ́ẹ̀kan ṣoṣo.
Airtel ló di 3.4% ọjà ètò owó alágbèéká orí ayélujára mú ní ilẹ̀ Kenya.
Ó wà ní ipò kejì lẹ́yìn M-PESA ti Safaricom tí ó ní ìdá ọjà tí ó pọ̀ jùlọ pẹ̀lú 96.5%.
T-Kash ti Telkom Kenya ni ó wà ní ipò kẹta pẹ̀lú 0.1%.
Airtel Kenya fi léde ní àìpẹ́ pé iye àwọn aṣojú ètò owó alágbèéká orí ayélujára tí ń ṣiṣẹ́ fún òun ti di ìlọ́po mẹ́ta bayii tí òun sì ní èróńgbà láti jẹ́ kí wọ́n pé àwọn aṣojú 120,000 kí ọdún 2023 tó parí.
Síwájú sí i, ìsanwó fún ètò owó alágbèéká orí ayélujára ní ilẹ̀ Kenya ti já wálẹ̀ láti mílíọ̀nù 38.6 ní ìdákẹrin ọdún tí ó kọjá sí mílíọ̀nù 38.4 ní oṣù Kẹta ọdún 2023.
Ìwọ̀n ìmúgbòòrò ti di 76.0% báyìí, ó fi ìdá 2.2 já wálẹ̀ sí láti ìdákẹrinọdún tí ó kọjá.
Ẹ̀dínkù ní ètò iṣẹ́ owó alágbèéká náà ní ìdákẹrinọdún tí a gbé yẹ̀wò náà ni ó fa kí ìwọ̀n ìmúgbòòrò náà já wálẹ̀.
Ní oṣù Ọ̀wàwà, ọdún 2022 ni Airtel Kenya yọ ara rẹ̀ sọ́tọ́ kúrò lára òwò ètò owó alágbèéká orí ayélujára rẹ̀, Airtel Money ní ìbámu pẹ̀lú òfin.
Báǹkì Àpapọ̀ orílẹ̀-èdè Kenya ni ó ti ṣe àtẹnumọ́ pé àyípadà náà yóò ṣe àǹfààní fún àwọn olùpèsè ètò ìsànwófúnni (PSPs) jùlọ nítorí pé yóò gba àwọn PSPs láàyè láti dáàbò bo àwọn ètò iṣẹ́ wọn tí CBK ń ṣe àkóso rẹ̀ kúrò lọ́wọ́ irú àwọn ìkọlù tí àwọn ètò òkòwò mìíràn lè mú dá sílẹ̀.
Safaricom yóò ṣe àfikún gbèdéke ìdúnàádúrà ojúmọ́ àwọn aṣàmúlò M-PESA láti ran àwọn SME lọ́wọ́ ní ilẹ̀ Kenya.
Safaricom ń gbìmọ̀ láti ṣe àfikún àpò àsùwọ̀n M-PESA àti gbèdéke ìdúnàádúrà ojúmọ́ sí KSh 500,000 fún àwọn oníbàárà rẹ̀ ní ọjọ́ 15 oṣù Kẹjọ, ọdún 2023.
Ìgbésẹ̀ yìí wáyé lẹ́yìn tí Báǹkì Àpapọ̀ orílẹ̀-èdè Kenya fọwọ́ sí i.
Adarí Iṣẹ́ ní Safaricom, Peter Ndegwa ni ó sọ pé àfikún gbèdéke àpò àsùwọ̀n náà wà ní ìbámu pẹ̀lú eré tí ilé-iṣẹ́ náà ń sá láti máa fún àwọn oníbàárà rẹ̀ ní àwọn ètò owó alágbèéká orí ayélujára tí ó rọrùn tí ó sì ṣe é gbọ́kàn lé.
Ó tún wí pé bí iye àwọn ìdúnàádúrà tí wọ́n ń lo owó orí afẹ́fẹ́ bá ṣe ń pọ̀ síi, ni gbèdéke àpò àsùwọ̀n náà yóò máa lọ sí òkè, tí yóò mú ìrọ̀rùn ńlá bá àwọn oníbàárà, pàápàá júlọ àwọn òkòwò kéékéèké àti àwọn alábọ́dé (SMEs).
Ní ọdún 2021, àyẹ̀wò ìfìdímúlẹ̀ kan tí àwọn Olùfilọ̀ Amethyst ṣe lórí "Àwọn ìwòye àwọn SME lórí àwọn ohun ìṣàmúlò tí báǹkì ń pèsè àti bí M-PESA ṣe ń darí owó sísan ní SME" fihàn bí wọ́n ṣe sọ pé 9 nínú àwọn SME 10 àbí ìdá 95% wọn ni wọ́n ń lo ètò owó alágbèéká orí ayélujára.
Síwájú síi, àwọn oníbàárà M-PESA yóò jẹ àǹfààní àfikún gbèdéke ìdúnàádúrà ojúmọ́ láti KSh 300,000 sí KSh 500,000.
Bí ó tilẹ̀ jẹ́ pé àwọn èèyàn ilẹ̀ Kenya lè lo owó ilẹ̀ Kenya tí ó tó KSh 500,000 lójúmọ́, ilé-iṣẹ́ aṣètòòbánisọ̀rọ̀ olórí afẹ́fẹ́ náà sọ pé gbèdéke ìdúnàádúrà tí wọ́n ń lò tẹ́lẹ̀ yóò sì wà ní àyè rẹ̀.
Lipa Na M-PESA ti ṣètò owó ìdúnàádúrà tí ó jẹ́ tírílíọ̀nù 1.625 fún àwọn òkòwò tí ó lé ní 606,000, ní ọdún ìṣúná láti oṣù Kẹta ọdún 2022 sí oṣù Kẹta ọdún 2023.
Ní ọdún 2020, M-PESA ṣe ìfilọ́lẹ̀ ọ̀pọ̀lọpọ̀ ètò àti ọjá orí ayélujára, èyí tí ohun èlò ìṣòwò M-PESA, àwọn odù USSD fún àwọn oníṣòwò àti àpamọ́ kékeré SME láti ró àwọn SME lágbára kí wọ́n sì ṣe ìrànwọ́ fún ìdàgbàsókè wọn.
Founders Factory Africa gba mílíọ̀nù $114 láti yanjú àìṣedéédé ìjákọńbábo ní àyè ìkówó-ìdókòwò-fúnni
Founders Factory Africa, akówólókòwò àdìdeelẹ̀ ní ìlú South Africa ni ó ti tu mílíọ̀nù 114 owó dọ́là jọ láti pèsè ètò ìrànwọ́ iṣẹ́ fún àwọn ìdókòwò rẹ káàkiri ilẹ̀ náà.
MasterCard Foundation àti Johnson & Johnson Impact Ventures dá sí ìdókòwò náà.
Tí Bongani Sithole àti Alina Truhina dá sílẹ̀ ní ọdún 2018, ilé-iṣẹ́ náà ń kówó lé àwọn òkòwò àdìdeelẹ̀ tuntun, bẹ̀rẹ̀ láti orí àwọn olùdásílẹ̀ tí wọ́n ní èrò dé àkókò ìsanwó ìdókòwò.
Ó ń buwọ́ lu ìwé owó ìpín ìdókòwò tí ó tó $250,000.
Ní àfikún sí owó ìpín ìdókòwò, Founders Factory Africa tún kó $1000K sí $3000K lé owó ìdókòwò aláìràpín-òwò nínú àká àwọn ilé-iṣẹ́ ìdókòwò rẹ̀.
Ilé-iṣẹ́ akówólókòwò náà sọ pé òun ní ìbáṣepọ̀ pẹ̀lú àwọn ilé-iṣẹ́ àdìdeelẹ̀ ní ẹ̀ka iṣẹ́ aṣèṣúná orí ẹ̀rọ àti aṣètò-ìlera orí ẹ̀rọ.
Láti ìgbà tí ó ti bẹ̀rẹ̀ iṣẹ́, Founders Factory Africa ti pèsè owó ìrànwọ́ fún àwọn ilé-iṣẹ́ àdìdeelẹ̀ onímọ̀-ẹ̀rọ ní ilẹ̀ Africa tí ó lé ní 55, èyí tí Zuri Health, OkHi àti MyCover.AI wà nínú wọn.
Ṣùgbọ́n ó tún ṣe àfihàn pé àwọn olùdásílẹ̀ Ilé-iṣẹ́ náà ti ṣẹ̀dá àwọn ọ̀nà àmúṣe ní ẹ̀ka afìmọ̀-ẹ̀rọ ṣètò ẹ̀kọ́, ìfìmẹ̀ẹ̀rọṣètòọ̀gbìn, ìfọjàjíṣẹ́ àti àwọn ẹ̀ka mìíràn nípa lílo ìmọ̀ ẹ̀rọ àdáni rẹ̀ láti yanjú àwọn ìṣòro ní ọ̀pọ̀lọpọ̀ àwọn ẹ̀ka iṣẹ́.
Àti pé, Founders Factory Africa ń gbèrò láti tẹpá mọ́ àwọn ìgbìyànjú rẹ̀ láti yanjú àìṣedéédé ìjákọńbábo ní àyè iṣẹ́.
Àbọ̀ ìwádìí BCG kan ṣàfihàn pé àwọn òkòwò tí àwọn obìnrin ń darí máa ń mú owó tí ó pọ wọlé ju àwọn èyí tí àwọn ọkùnrin dá sílẹ̀ lọ, èyí tí ó ń mú àìkówólé irú àwọn òkòwò wọ̀nyìí jẹ́ ohun tí ń kọni lóminú gidi.
Ṣùgbọ́n ní ọdún 2022, àwọn ilé-iṣẹ́ àdìdeelẹ̀ tí ọkunrin darí wọn kan ní wọ́n gba ìdá àìdọ́gba tí ó jẹ́ 96% ($4.6bn) àpapọ̀ gbogbo owó, tí ó sì ku ìdá péréte 4% ($188m) fún àwọn òkòwò tí àwọn obìnrin ń darí káàkiri orílẹ̀ náà.
Àti pé, ilé-iṣẹ́ akówólókòwò náà ń fẹ́ kàn sí àwọn ilé-iṣẹ́ àdìdeelẹ̀ onímọ̀-ẹ̀rọ ní ilẹ̀ Africa tí ó pọ̀ sí i kí ó lè mú ètò ìkówólókòwò rẹ̀ gbòòrò.
Ó tún ń gbèrò láti ṣe ìfẹ̀lójú irúfẹ́ owó ìdókòwò ìbẹ̀rẹ̀ tí ó ń pèsè, èyí tí owó ìdókòwò aláìràpín-òwò wà nínú wọn láti mú ìbéèrè ilẹ̀ náà ṣẹ, èyí tí ó jẹ́ ṣíṣe àwọn àgbékalẹ̀ ètò ìṣèpínká owó ìdókòwò ní ìbámu pẹ̀lú ìwọ̀n ìlọsíwájú ilé-iṣẹ́.
MTN South Africa máa san bílíọ̀nù R1.9
Àjọ Elétò-owó Àgbáyé (IFC) ti di òpómúléró onípìn-ín-kékeré ní Safaricom ti Ethiopia ní oṣù Òkúdù, ọdún 2023.
Ó ti kó iye owó mílíọ̀nù $157.4 lé ìyá òkòwò ilé-iṣẹ́ aṣètòòbánisọ̀rọ̀ olórí afẹ́fẹ́ náà tí ó jẹ́ The Global Partnership fún ìpín ìdókòwò fún orílẹ̀-èdè Ethiopia.
Ó tún yá ilé-iṣẹ́ aṣètòòbánisọ̀rọ̀ olórí afẹ́fẹ́ náà ní owó mílíọ̀nù $100.
Nítorí náà, ìpín ìní tí Safaricom ní ní ẹ̀ka iṣẹ́ ti Ethiopia yóò já wálẹ̀ sí 51.7% tí yóò sì máa ṣe àkóso ẹ̀ka ilé-iṣẹ́ alásopọ̀ náà.
Ìpín Vodacom náà yóò já wálẹ̀ láti ìdá 6.2 nínú ọgọ́ọ̀rún sí ìdá 5.7 nínú ọgọ́ọ̀rún.
Sumitomo Corporation tí ó ní ìdá 27.2 nínú ọgọ́ọ̀rún nínú ìpín òwò Safaricom ti Ethiopia lọ́wọ́lọ́wọ́ àti British International Investment (tí ó ní ìdá 10.9 nínú ọgọ́ọ̀rún) jẹ́ àwọn olùkówólókòwò méji mìíràn sí i tí ìpín wọn yóò já wálẹ̀.
Ohun tí mo ní fún yín lónìí rè é:
MTN South Africa máa san owó bílíọ̀nù R1.9 kí ó tó di òpin ìdáméjì ọdún 2023
Àwọn èèyàn ilẹ̀ Kenya lè ní owó tí ó pọ̀ ju àtẹ̀yìnwá lọ nínú àpò àsùwọ̀n M-PESA wọn
ètò ìsọgbèsèdowó $30m d.light
MTN South Africa máa san owó bílíọ̀nù R1.9 kí ó tó di òpin ìdáméjì ọdún 2023
Nínú iṣẹ́ ètò ìṣúná rẹ̀ ti ààbọ̀-ọdún, MTN Group ṣàfihàn pé MasterCard yóò ra ìpín òwò ìwọ̀nba nínú ilé-iṣẹ́ aṣèṣúná orí ayélujára rẹ̀, MoMo.
MTN ò tí ì sọ pàtó iye ìpín rẹ̀ ṣùgbọ́n ó wí pé bí àwọn ilé-iṣẹ́ náà bá ti parí àwọn ètò wọn, àwọn máa tọwọ́ bọ ìwé àdéhùn fún owó ìdókòwò.
Nínú àfikún ìròyìn MTN, MTN Group kéde pé ẹ̀ka rẹ̀ tí ó wà ní ìlú South Africa yóò san gbèsè owó bílíọ̀nù R1.9 fún ẹ̀rọ aṣètòògbéká ìgbóhùnsáfẹ́fẹ́ tí ó rà ṣùgbọ́n kò lè lò fún àwọn aláṣẹ ètò ìbánisọ̀rọ̀, Àjọ Aláṣẹ Ètò Ìbánisọ̀rọ̀ Olómìnira ti South Africa (ICASA) láìpẹ́.
MTN South Africa àti àwọn oníṣẹ́ ìbánisọ̀rọ̀ olórí afẹ́fẹ́ mìíràn, bíi Vodacom àti Telkom, ti ra àwọn ìwọ̀n ìgbóhùnsáfẹ́fẹ́ nínú àwọn ìpele ìwọn ìgbóhùnsáfẹ́fẹ́ "ààfo àárín ìgbóhùnsáfẹ́fẹ́" níbi ayẹyẹ ìtajànígbàǹjo aṣètòògbéká ìgbóhùnsáfẹ́fẹ́ ti ọdún 2022.
MTN ra 100 MHz níbi ayẹyẹ ìtajànígbàǹjo fún aṣètòògbéká ìgbóhùnsáfẹ́fẹ́ náà: 40 MHz nínú ìpele ìwọ̀n 2.6 GHz, 40MHz nínú ìpele ìwọ̀n 3.5 GHz àti 20 MHz nínú ìpele ìwọ̀n 800MHz.
Látààrí bẹ́ẹ̀, MTN ti South Africa wí pé òun máa sanwó ní ìdàkejì ọdún 2023 kí ó lè ṣe ìfiránṣẹ́ ọ̀pọ̀ àwọn aṣètòògbéká ìgbóhùnsáfẹ́fẹ́ káàkiri ìlú náà.
Àwọn èèyàn ilẹ̀ Kenya lè ní owó tí ó pọ̀ ju àtẹ̀yìnwá lọ nínú àpò àsùwọ̀n M-PESA wọn
Bẹ̀rẹ̀ láti òní, ọjọ́ 15 oṣù Kẹjọ, ọdún 2023, àwọn oníbàárà M-PESA máa ní àfikún sí gbèdéke ìdúnàádúrà.
Ìkéde yìí wáyé látààrí àtúnyẹwò gbèdéke ìdúnàádúrà owó alágbèéká orí ayélujára tí Báǹkì Àpapọ̀ orílẹ̀-èdè Kenya ṣe.
Ó fàyè gba àfikún owó inú àsùwọ̀n àti gbèdéke ìdúnàádúrà ojúmọ́ sí KSh 500,000 fún gbogbo àwọn oníbàárà rẹ̀.
Adarí Iṣẹ́ ní Safaricom, Peter Ndegwa ni ó sọ pé àfikún gbèdéke àpò àsùwọ̀n náà wà ní ìbámu pẹ̀lú eré tí ilé-iṣẹ́ náà ń sá láti máa fún àwọn oníbàárà rẹ̀ ní àwọn ètò owó alágbèéká orí ayélujára tí ó rọrùn tí ó sì ṣe é gbọ́kàn lé.
Ó tún wí pé bí iye àwọn ìdúnàádúrà tí wọ́n ń lo owó orí afẹ́fẹ́ bá ṣe ń pọ̀ sí, ni àfikún gbèdéke àpò àsùwọ̀n náà yóò mú ìrọ̀rùn ńlá bá àwọn oníbàárà, pàápàá júlọ àwọn òkòwò kéékéèké àti àwọn alábọ́dé (SMEs).
È é ṣe tí èyí fi ṣe pàtàkì?
Àyẹ̀wò ìfìdímúlẹ̀ kan fihàn pé 9 nínú 10 àwọn SME ní ń lo M-PESA.
Yàtọ̀ fún ìyẹn, ní ọdún ìṣúná tí ó kọjá, láti oṣù Kẹta ọdún 2022 sí oṣù Kẹta ọdún 2023, Lipa Na M-PESA ṣètò owó ìdúnàádúrà tí ó jẹ́ tírílíọ̀nù 1.625 fún àwọn òkòwò tí ó lé ní 606,000.
Ní ọdún 2020, M-PESA ṣe ìfilọ́lẹ̀ ọ̀pọ̀lọpọ̀ ètò àti ọjá orí ayélujára, èyí tí ohun èlò ìmówòṣe M-PESA, àwọn odù USSD fún àwọn oníṣòwò àti àpamọ́ SME kékeré, láti ṣe ìrólágbára àti fún ìdàgbàsókè àwọn SME.
Kínni ó tún kù, àwọn oníbàárà M-PESA yóò jẹ àǹfààní àfikún gbèdéke ìdúnàádúrà ojúmọ́ láti KSh 300,000 sí KSh 500,000.
Bí ó tilẹ̀ jẹ́ pé àwọn èèyàn ilẹ̀ Kenya lè lo owó ilẹ̀ Kenya tí ó tó KSh 500,000 lójúmọ́, ilé-iṣẹ́ aṣètòòbánisọ̀rọ̀ olórí afẹ́fẹ́ náà sọ pé gbèdéke ìdúnàádúrà tí wọ́n ń lò tẹ́lẹ̀ yóò sì wà ní àyè rẹ̀.
ètò ìsọgbèsèdowó $30m d.light
Ilé-iṣẹ́ afìtànsán òòrùn pèsè ọ̀nà àbáyọ tí ó kalẹ̀ sí ìlú Kenya, d.light, ti rí owó ètò ìsọgbèsèdowó tí ó jẹ́ mílíọ̀nù $30 gba láti ọwọ́ Àjọ Báǹkì fún Ìdàgbàsókè àti Òkòwò ní apá Ìlàoòrùn àti Gúúsù ilẹ̀ Africa (TDB Group).
Ilé-iṣẹ́ náà lè ra ohun tí ó tó mílíọ̀nù $125 pẹ̀lú èrò láti san owó náà padà.
Kínni ètò ìsọgbèsèdowó?
Ó jẹ́ ètò owó tí ó máa ń gba ilé-iṣẹ́ kan láàyè láti wá owó ìbẹ̀rẹ̀ ìdókòwò nípasẹ̀ tí àwọn dúkìá amówówọlé sí ọ̀dọ̀ Aṣèrànwọ́ owó fún Iṣẹ́ Àkànṣe (SPV), èyí tí yóò wá fún wọn ní ohun ìní adewómọ́lẹ̀ tí iye àwọn dúkìá amówówọlé náà ní.
Lẹ́yìn ìyẹn, àwọn akówólókòwò yóò ra àwọn ohun ìní adewómọ́lẹ̀ náà tí wọn yóò sì máa gba ojú owó àti èrè lórí dúkìá amówówọlé tí wọ́n ń ṣe àtìlẹ́yìn fún.
Ilé-iṣẹ́ náà lè lo owó ìrànwọ́ tí wọ́n rí lẹ́yìn tí wọ́n ta àwọn dúkìá amówówọlé wọn láti fi lè sanwó àwọn iṣẹ́ àkànṣe tuntun àbí san gbèsè tí ó wà nílẹ̀ tẹ́lẹ̀.
Fún ti èyí, d.light yóò lo àwọn owó ìrànwọ́ náà láti ṣe àfikún iye àwọn èèyàn àti àwọn ìdílé tí owó tí ó ń wọlé fún wọn kò pọ̀ láti lè ra àwọn ọjà ilé alòtànsán òòrùn ṣiṣẹ́ ní Tanzania.
Sam Goldman àti Ned Tozun ni wọ́n dá D.light sílẹ̀ ní ọdún 2007 tí Nick Imudia sì jẹ́ Aláṣẹ àti Olùdaríníbẹ̀ lọ́wọ́lọ́wọ́.
Ilé-iṣẹ́ náà pèsè àwọn ohun ìṣàmúlò fún àwọn mọ̀lẹ́bí tí owó àmúwọlé wọn kéré tí ó sì ti ta àwọn ohun ìṣàmúlò tí ó súnmọ́ mílíọ̀nù 30, bí i láńtà alòtànsán òòrùn, àwọn ohun èlò ilé alòtànsán òòrùn, àwọn ẹ̀rọ móhùnmáwòrán, rédíò àti àwọn fóònù ayárabíàṣá.
Bí ìwọ kò bá bá a
Founders Factory Africa ti rí mílíọ̀nù $114 gbà láti lè mójútó àìṣedéédé ìjákọńbábo ní àyè ìkówó-ìdókòwò-fúnni
Lẹ́yìn tí ó tiraka láti wá àfikún owó ìdókòwò ìbẹ̀rẹ̀ lọ́wọ́ àwọn olùfowódókòwò, MarketForce tí ó jẹ́ ilé-iṣẹ́ àdìdeelẹ̀ aṣòwò-orí-ayélujára ní ilẹ̀ Kenya ti ń ṣe àgbàjọ mílíọ̀nù $1 lórí Capitalize tí ó jẹ́ ìkànnì ìgbowójọ lórí ayélujára.
Akẹ́kọ̀ọ́gbòye Yunifásítì ti Nigeria yìí já ìfẹ̀rọṣètòọ̀gbìn sílẹ̀ fún ìkodùẹ̀rọ àìrídìmú.
Báyìí, ó ti ń ṣẹ̀dá ètò ìfìmẹ̀ẹ̀rọṣètòẹ̀kọ́ pẹ̀lú èróńgbà láti fihàn ní àgbáyé.
Àwọn ọ̀rẹ́ àtijọ́ jẹ àǹfààní owó ìrànwọ́ àìlásanpadà $10,000 láti ṣẹ̀dá ilé ìtajà òògùn àìláàlà ní Nigeria
Ohun tí mò ń kà àti èyí tí mò ń wò
Amazon ti bẹ̀rẹ̀ sí ní fi àwọn ìsọníṣókí àtúnyẹ̀wò tí wọ́n fi ìmọ̀ àtọwọ́dá ṣe síta
Telegram fi àbùdá àwọn Ìtàn síta fún gbogbo àwọn aṣàmúlò rẹ̀
Báwo Ni Ìgbàgbọ́ nínú ẹ̀sìn Kátólíìkì ṣe Bẹ̀rẹ̀?
MasterCard fẹ́ ra ègé díẹ̀ nínú ẹ̀ká afìmẹ̀ẹ̀rọṣèṣúná MTN tí ó jẹ́ bílíọ̀nù $5.2
Ọ̀gá aṣètò-ìsanwó, MasterCard ti gbà láti fi ìwọ̀nba owó dógò nínú Momo tí ó jẹ́ ẹ̀ka afìmẹ̀ẹ̀rọṣètòòṣúná MTN oní bílíọ̀nù $5.2.
MTN Group ṣe àfihàn èyí nínú ọ̀rọ̀ tí ó fi léde ní ọjọ́ Ajé nípa àmúṣe ètò owó ti ìdáméjì ọdún ìṣúná rẹ̀.
Aláṣẹ àti Olùdarí MTN, Ralph Mupita wí pé ìdúnàádúrà náà yóò jẹ́ pínpín sí abala méjì: àdéhùn ètò owó lórí àwọn ọ̀nà ìsanwó àti ìfowóránṣẹ́ tí yóò máa lo àgbékalẹ̀ ìmọ̀ ẹ̀rọ MasterCard láti fi lè gbòòrò si ní ilẹ̀ Africa àti ìfowódókòwò nínú ìpín ìwọ̀nba.
Ìgbésẹ̀ yìí wáyé lẹ́yìn tí MasterCard kó owó mílíọ̀nù $100 lé òkòwò Airtel Mobile Commerce BV, ẹ̀ka Airtel Africa tí ń mójútó àwọn ètò owó alágbèéká orí ayélujára ní ọdún 2021.
Ní ìbámu pẹ̀lú ohun tí yóò ṣe pẹ̀lú MTN, MasterCard ti lo ìdókòwò náà láti ra ìwọ̀nba ìpín ní ẹ̀ka afìmẹ̀ẹ̀rọṣètòòṣúná ilé-iṣẹ́ aṣètòòbánisọ̀rọ̀ olórí afẹ́fẹ́ náà.
Bí MTN ò ṣe tí ì sọ iye ìpín rẹ̀, ó tí jẹ́ kí ó di mímọ̀ pé àwọn máa tó buwọ́ lu àwọn àdéhùn náà bí gbogbo ètò bá ti tò.
Èrò ńlá tí a ní ni láti ṣí àwọn ìlẹ̀kùn ọlà nínú ọ̀rọ̀ Nigeria tí ó wà ní ìpamọ́ - Aláṣẹ àti Olùdarí Momo PSB, Eli Hini
MTN sọ pé òun ti rí àwọn ètò ìmúgbòòrò oníkíákíá tí ilé-iṣẹ́ aṣètòòṣúná orí ayélujára náà gbà lérò ṣe ní ìdáméjì àkọ́kọ́ ọdún yìí.
Ó tún wí pé àwọn oníbàárà mílíọ̀nù 61 tí ń lo Momo déédé ti ṣe àwọn ìdúnàádúrà bílíọ̀nù 8.3, èyí tí ó mú àfikún 37% bá àpapọ̀ iye ìlò.
Wàyí, ní oṣù Kẹjọ ní Airtel Africa àti MasterCard ti jọ fọwọ́sowọ́pọ̀ láti ṣe ìfilọ́lẹ̀ ètò ìfowóránṣẹ́ ìlúsìlú tuntun, èyí tí yóò mú ìrọ̀rùn bá àwọn oníbàárà mílíọ̀nù 100 rẹ̀ ní àwọn orílẹ̀-èdè 14 ní ilẹ̀ Africa láti máa gba owó àti láti máa fi owó ránṣẹ́ láti ìlú sí ìlú.
Uber ṣe ẹ̀kọ̀ pé àwọn awakọ̀ kò lọ́wọ́ nínú àwọn ìkọlù
Mo lérò pé bí inú mi ṣe ń dùn láti bẹ̀rẹ̀ ọ̀sẹ̀ tuntun yìí náà ní tiyín náà ń dùn.
Bẹ́ẹ̀ni, mo mọ̀: Mi ò fẹ́ràn ọjọ́ Ajé.
Ṣùgbọ́n òpin ọ̀sẹ̀ tí ó kọjá lárinrin gan, ọpẹ́lọpẹ́ ọ̀rẹ́ kan tí ó jẹ́ òǹkàwé Digest tí ó rí ìbẹ̀wẹ̀ mi láti sá kúrò ní ilé tí ó sì pinnu láti yọ̀ọ̀da ẹ̀.
Àti pé, mo tún ń fojú sọ́nà sí ọ̀sẹ̀ náà pẹ̀lú ìrètí láti yẹ̀bá fún ríra bisikí Snikers àti Maryland, bí ó tilẹ̀ jẹ́ pé ọ̀ra ṣokoléètì kejì ní mó ń jẹ bí mo ṣe ń kọ̀wé yìí.
Mò ń fi ẹjọ́ ara mi sùn kí ẹ lè fi ní mi níran bí ó bá di ọjọ́ Ẹtì.
Mo ní àwọn ìròyìn kan: Àjọ Aṣètòòdàgbàsókè Ìmọ̀-ẹ̀rọ Oníwìífún ní ilẹ̀ Nigeria lápapọ̀ (NITDA) ń gbèrò láti ṣẹ̀dá àyè àkójọ àwọn akodùẹ̀rọ àìrídìmú fún Ìmọ̀ Àtọwọ́dá (AI) jákèjádò Nigeria láti lè ṣètò ọjọ́-ọ̀la ìmọ̀ ẹ̀rọ ní orílẹ̀-èdè náà.
Kashifu Inuwa, ẹni tí ó jẹ́ Adarí-Àgbà fún NITDA wí pé àwọn máa bẹ̀rẹ̀ ní àwọn ìlú mẹ́ta ní ọdún 2023 tí wọ́n sì máa ṣe àtúntò bí wọ́n yóò ṣe fẹ̀ ẹ́ lójú wọ inú àwọn ìlú mìíran, títí yóò fí kan àwọn àgbègbè ìjọba ìbílẹ̀.
Ohun tí mo ní fún yín lónìí níyìí:
Uber wí pé àwọn awakọ̀ kò lọ́wọ́ nínú àwọn ìdojúkọ pẹ̀lú àwọn èrò
Malawi ń gbìmọ̀ láti so àwọn ilé-iwé gbogboogbò 8K pọ̀ mọ́ ayélujára.
Uber wí pé àwọn awakọ̀ kọ́ ni wọ́n ń fa ìdojúkọ pẹ̀lú àwọn èrò ní ìlú South Africa
Lọ́jọ́ ìsinmi tí ó kọjá, Sunday Times jábọ̀ pé àwọn èèyàn mẹ́rin ní Pretoria ní South Africa ni wọ́n ti fẹ̀sùn ìdojúìjàkọni àti ìjanilólè kan àwọn awakọ̀ Uber kan.
Ó ṣẹlẹ̀ lẹ́yìn tí ọ̀pọ̀lọpọ̀ àwọn aṣàmúlò ìkànnì ìbánidọ́rẹ̀ẹ́ Facebook ti ṣe àròyé pé àwọn awakọ̀ Uber kan ti dojú ìjà kọ àwọn.
Láàárín ìgbà náà sí ìsinyìí, iye àwọn ìfisùn bẹ́ẹ̀ lórí ìkànnì náà ti le ní bí i ẹni mẹ́ta sí méje.
Torí náà, kínni Uber ń sọ?
Ilé-iṣẹ́ agbàpèègbéká náà wí pé àwọn awakọ̀ orí ìkànnì òun kò lọ́wọ́ nínú àwọn ìkọlù tí àwọn èrò ń rí.
Ó wí pé àwọn èrò tí wọ́n wọ ọkọ̀ tí kò tọ́ ni ó fẹ́rẹ̀ yẹ láti báwí.
Olùṣàkóso Àgbà fún Uber ní gúúsù-Sahara ní ilẹ̀ Africa, Kagiso Khaole ni ó ti rọ àwọn èrò láti máa ṣe àwòtúnwò àwọn awakọ̀ wọn àti ìwífún nípa ọkọ̀ wọn kí wọ́n tó wọ inú ọkọ̀ kan.
Ó tún wí pé àwọn èrò lè ṣe àmúlò ṣíṣe ẹ̀rí PÍÌNÌ, èyí tí ó ṣe pàtàkì fún ìrìn-àjò láti bẹ̀rẹ̀.
Khaole wí pé ilé-iṣẹ́ náà ti ṣe ìwádìí lórí ọ̀rọ̀ náà nípa gbígba ọ̀rọ̀ sílẹ̀ láti ẹnu àwọn awakọ̀ tí wọ́n sì yànnàná ẹ̀sùn náà nípa lílo ìmọ̀ ẹ̀rọ tiwọn, àti àwọn nǹkan mìíràn.
Ṣùgbọ́n, ọ̀kan nínú àwọn olùfarapa náà, Kayleigh Marx, tí wọ́n pé Uber kọ àwọn ẹ̀sùn tí ó fi kàn ilé-iṣẹ́ náà, wí pé kí èèyàn kàn máa ṣe ẹ̀rí ike àlẹ̀mọ́kọ̀ àti ṣíṣe àrídájú PÍÌNÌ nìkan kò tó.
Ó tún rọ àwọn èrò láti máa yẹ ẹ̀yìn ọkọ̀ àwọn awakọ̀ wò kí wọ́n sì ṣe àrídájú pé èlò atìlẹ̀kùn-ẹ̀yìn-ọkọ̀-pa kò sí ní títàn kí àwọn awakọ̀ Uber sì gba ọ̀nà tí ó tọ́.
Ìkéde Àyàbá: Lẹ́yìn ìkọlù láàárín àwọn awakọ̀ agbàpèègbéká àti àwọn ọlọ́kọ̀ èrò, Àjọ Agbàpèègbéká orí ayélujára Àpapọ̀ Soweto àti Àjọ Awakọ̀-èrò Soweto ti fi òfin de àwọn awakọ̀ Uber àti Bolt láti máa gbé àwọn èrò tàbí já wọn sílẹ̀ ní ọ̀kankan ilé-ìtajà ìgbàlódé nínú ìlú South Africa ní ọjọ́ 7 oṣù Òkúdù, ọdún 2023.
Malawi ń gbìmọ̀ láti so àwọn ilé-iwé gbogboogbò 8K pọ̀ mọ́ ayélujára.
Ìjọba ilẹ̀ Malawi ń gbèrò láti pèsè ìráàyèsí orí ayélujára fún àwọn ilé-ìwé gbogboogbò 7,962 nípasẹ̀ Iṣẹ́ àkànṣe Ṣe àsopọ̀ Ilé-ìwé kan mọ́ Ayélujára.
Tí ó ń jẹ́ Iṣẹ́-àkànṣe Ṣàsopọ̀ Ẹkùn-ìdìbò kan tẹ́lẹ̀, ìjọba ti ṣe àmúlò rẹ̀ mọ́ Ayélujára láti dènà ààfo tí ó wà láàárín ẹ̀kọ́ ìmọ̀ ẹ̀rọ láti bíi ọdún mẹ́jọ sẹ́yìn.
Síbẹ̀síbẹ̀, ó ti kojú ọ̀pọ̀lọpọ̀ àwọn ìpènijà, bíi ìbámu àwọn àyè ìṣàmúlò ẹ̀rọ, owó ìkọ́lé tí ó wọ́n àti bí owó àwọn ohun èlò àti irinṣẹ́ náà ṣe ń lọ sókè.
Nítorí àwọn ìṣòro wọ̀nyìí, iṣẹ́ àkànṣe náà kò ní ìwúlò púpọ̀ sí ìlọsíwájú ọlọ́jọ́-pípẹ́ ti ìlú àti sí ètò ọrọ̀ ajé.
Moses Kunkuyu, Mínísítà fún Ìwífún àti Ìkósẹ́sáyélujára, ṣe àlàyé pé Iṣẹ́-àkànṣe Ṣàsopọ̀ Ilé-ìwé kan jẹ́ ìgbésẹ̀ aláyìídà tí yóò ṣe àmúlò àwọn ètò amáyédẹrùn (àwọn ilé-ìwé) tí wọ́n ti wà nílẹ̀ tẹ́lẹ̀ láti mú àwọn akẹ́kọ̀ọ́ àti àwọn ará ìlú wà ní ìsopọ̀ mọ́ Ayélujára. Kílódé?
Kunkuyu wí pé ṣíṣe àsopọ̀ àwọn ilé-ìwé ní ọ̀pọ̀lọpọ̀ àwọn àǹfààní nínú bíi ìráàyè sí yàrá ìkàwé ńlá tí ó kún fún àwọn ohun èlò fún ìkẹ́kọ̀ọ́, ètò ẹ̀kọ́ orí ayélujára, àti ìwọ̀nba ìnáwó látààrí ṣíṣe ètò ìmúdáṣiṣẹ́ àwọn iṣẹ́ àfagbáraṣe àti àdínkù owó ìtẹ̀wé àti ìpínwèéká.
Bákan náà, àwọn èèyàn mílíọ̀nù 4.03 ní Malawi — ìdá 20.2% àpapọ̀ iye àwọn èèyàn ìlú náà — ní ti ń lò sí Ayélujára ní oṣù Ṣẹ́rẹ́ ọdún 2022.
Nítorí náà Kunkuya wí pé fífi ojú sí àwọn ilé-ìwé àti àwọn àgbègbè tí ó yí wọn ká lára yóò jẹ́ ọ̀nà ńlá pàtàkì láti mú àwọn àgbègbè tí wọ́n yọ kúrò wọ ayé ìṣàmúlò ayélujára.
Ọ̀sẹ̀ tí ó lọ lórí Techpoint Africa
Olùdásílẹ̀ Kobo 360, Obi Ozor ti dara pọ̀ mọ́ ilé-ìgbìmọ̀ ìpínlẹ̀ Enugu gẹ́gẹ́ bí i Kọmísánà fún ètò Ìrìnnà
Darapọ̀ mọ́ wa fún Nigerian Fintech Executive Mixer
Ilé-iṣẹ́ Agbófinró orílẹ̀-èdè Kenya ya lu ilé-ìkọ́jàsí Worldcoin, wọ́n gbẹ́sẹ̀ lé àwọn irinṣẹ́ àti ìwé iṣẹ́ fún àyẹ̀wò fínnífínní
Safaricom ti Ethiopia fẹ́ gba mílíọ̀nù $257.4 láti ọwọ́ Àjọ Báǹkì Àgbáyé láti mú kí ìsopọ̀ ẹ̀rọ aláàgbéká dára sí i
Talents Arena rí owó ìdókòwò ìbẹ̀rẹ̀ $750,000 láti mú Middle East àti North Africa gbòòrò síi
Grinta ṣe ìràpíngbàkóso kẹta láàárín ọdún mẹ́ta bí ó ṣe já Auto Cure gbà
Aṣàwòkọ́ṣe orí ayélujára sọ nípa bí ó ṣe rí owó ₦220k pa lórí Twitter (X báyìí)
Maziv fèsì sí ìyànjú olùṣàkóso sí i láti dínà ìsọléeṣẹ́dọ̀kan Vodacom-Maziv oníbílíọ̀nù R13.2
Wọ́n pé Sendy ń dáwọ́ àwọn iṣẹ́ rẹ̀ dúró tí ó sì ń ṣe àṣàrò láti ta àwọn dúkìá amówówọlé rẹ̀
MultiChoice dá iṣẹ́ àwọn ètò DStv dúró ní Malawi lẹ́yìn tí ìjọba fi òfin de àfikún owó
Airtel Kenya ń gbèrò láti kówó tí ó ju mílíọ̀nù $150 lọ lé ìmúgbòòrò ọwọ́jà ìtakùn
Láti ProductDive sí ṣíṣe àkójọ àwọn olórí ohun ìṣàmúlò níbi àpèjọ The Dive ọdún 2023: Bí Tóbi Otokiti ṣe ń ṣe ìrónilágbára fún àwọn olórí ohun ìṣàmúlò orí ayélujára ìsinyìí àti àwọn tí yóò jẹ́ bẹ́ẹ̀ lọ́jọ́ iwájú
Moove ṣe àgbàjọ owó mílíọ̀nù $76 níbi ètò ìrànwọ́ owó tuntun láti ṣe àtìlẹ́yìn fún ìmúgbòòrò ní àgbáyé
Safaricom Ethiopia dáwọ́ iṣẹ́ dúró ní ẹkùn tí ó tóbi jùlọ ṣìkejì ní orílẹ̀-èdè náà
Ohun tí mò ń kà àti èyí tí mò ń wò
Báwo Ni Ayé Ṣe Mú Ìgbáyé Wa Ṣeéṣe?
Ìmọtaraẹninìkan àti àwọn Àìbárapé rẹ̀
Kínni Ìwọ̀n Ọgbọ́n Gan Ń Wọ̀n?
Solana, Litecoin àti Pomerdoge - àwọn Ìdí 3 tí àwọn Aṣètúpalẹ̀ ṣe lérò pé wọ́n yóò Gbéra
Mọ̀ nípa àwọn ìdí mẹ́ta tí àwọn aṣètúpalẹ̀ ṣe lérò pé àwọn owó àkósódù bí i Solana, Litecoin àti Pomerdoge yóò gbéra.
Solana (SOL), Litecoin (LTC) àti Pomerdoge (POMD) - àwọn ohun ìní amówówọlé orí ayélujára wọ̀nyìí ti wọ ojú àwọn aṣètúpalẹ̀ àti àwọn akówólókòwò bákan náà.
Nínú àròkọ yìí, a máa wo àwọn mẹ́tẹ́ẹ̀ta tí a yóò si ṣe àwárí ìdí tí àwọn aṣètúpalẹ̀ ṣe ń lérò pé yóò gbéra.
Síratẹ̀ Ibí yìí Láti Mọ̀ Sí i Nípa Ètò-àkọ́tà Pomerdoge (POMD)
Solana (SOL): Ìṣàfihàn Ọjọ́-iwájú Owó àkósódù aláìlákòóso
Solana (SOL) ti wọ àwọn èèyàn lójú nítorí bí ètò ìdúnàádúrà orí rẹ̀ ṣe ti ṣe fáfá tí ó sì yára ṣe àkóso àwọn ìmúlò rẹ̀.
Bí ẹ̀ka owó àkósódù aláìlákòóso (DeFi) ṣe ń gbòòrò sí i, agbára Solana láti ṣe àkóso ìdúnàádúrà tí ó pọ̀ pẹ̀lú owó ìṣòwò kékeré ni ó ti sọ ọ́ di olùfigagbága pàtàkì.
Nínú ìròyìn tuntun nípa Solana, dátà láti ọ̀dọ̀ Messari ṣe àfihàn pé ó ti rí èrè 14% lórí àpapọ̀ iye ìfìnídógò (TVL) rẹ̀ láàárín oṣù tí ó kọjá, nígbà tí àwọn àsopọ̀ ńlá mìíràn ti pàdánù owó ní tiwọn.
Látààrí bẹ́ẹ̀, Solana ṣáájú Ethereum àti Binance Smart Chain ní TVL nígbà tí ó rí ìdá 100% àkókò iṣẹ́ mú dúró láì sí ìdíwọ́ fún oṣù mẹ́fà gbáko.
Fún ìdí èyí, iye owó Solana lé kún pẹ̀lú 6.9% ní ọ̀sẹ̀ tí ó kọjá nìkan.
Solana ń tà ní $24.27 pẹ̀lú àká ìdúnàádúrà ọjà tí ó jẹ́ $9.8B.
Àti pé, àwọn atọ́ka ìdarí ọjà rẹ̀ ti ń ṣàfihàn pé àkókò láti rà á tí súnmọ́ ilé.
Torí náà, àwọn akọ́ṣẹ́mọṣẹ́ sọ àsọtẹ́lẹ̀ pé gbèdéke iye ìdúnàádúrà Solana yóò jẹ́ $29.22 títí oṣù Kejìlá ọdún 2023.
Litecoin (LTC): Àfikún nínú Ìmúwọlé
Òdú ni Litecoin (LTC) nínú ọjà owó àkósódù.
Nígbà tí àwọn kan ń jiyàn pé ó ti lọ fìdí rẹmi fún àwọn iṣẹ́ àkànṣe tuntun, àwọn aṣètúpalẹ̀ rí ìlàkàkà Litecoin láti jẹ́ ohun ìní oníye nígbà gbogbo.
Bí CoinShares ṣe sọ, àwọn olùfowódókòwò ti ń kówó lé àwọn òkòwò tí ó ní àkóónú XRP, Litecoin àti Solana dípò Bitcoin.
Lẹ́yìn náà, Litecoin rí tó $0.46M ní àpapọ̀ owó àmúwọlé.
Bákan náà, èlé orí rẹ̀ náà gbéra sókè bí ayẹyẹ ètò ìdérè-àkósódù-sí-méjì ìkẹta fún Litecoin ṣe ṣẹ̀ṣẹ̀ wáyé.
Ní báyìí, iye Litecoin jẹ́ $83.90 pẹ̀lú àká ìdúnàádúrà ọjà $6.1B.
Àwọn akọ́ṣẹ́mọṣẹ́ sọ pé irú iyì inú orúkọ Litecoin tún lè mú kí ìfẹ́ àti ìṣàmúlò rẹ̀ lọ sókè sí i, èyí tí yóò jẹ́ kí iye rẹ̀ náà gbéra.
Nítorí náà, wọ́n sọ àsọtẹ́lẹ̀ pé iye Litecoin yóò lọ sókè sí $105.02 títí ìparí ọdún 2023.
Pomerdoge (POMD): Àkópọ̀ Ìmọ̀ Ẹ̀rọ àká dátà àkósódù àti Ayò títa
Láti Q1 ọdún 2022, ọjà géèmù aṣàkáadátàsódù ti lé kún sí i pẹ̀lú 2000%, tí Pomerdoge (POMD) sì gbèrò láti rí èrè nínú rẹ̀.
Géèmù tayò-gbowó (P2E) alágbára yìí ń ṣe ìlérí irú eré ìje adùnmọ́ni àti àwọn àǹfààní tí ó dá yàtọ̀ fún èrè tí ó pọ̀.
A máa fi bí Pomerplace ṣe rí hàn ọ́ láìpẹ́!
Èyí jẹ́ àyè ìtajà àti gbọ̀ngán tí ẹ ti lè fìjà pẹẹ́ta pẹ̀lú ara yín níbi tí olúborí yóò sì gba gbogbo àwọn àyè Pomerdoge rẹ.!
Ṣe àgbàjọ kí o sì ra àwọn àwọ̀, àwọn ohun èlò kí o lè fún pomerdoge rẹ ní àwọn àbùdá tí ó dára láti di ọba.
Ọ̀rọ̀ Pomergame
Pomerdoge ti pe àkíyèsí àwọn olùfẹ́ géèmù àti àwọn olùfowódókòwò sínú owó àkósódù pẹ̀lú ayò P2E alòmọ̀ àkósódù rẹ̀ tí ń bọ̀ lọ́nà - Pomergame.
Ní gbùngbùn rẹ̀, Pomerdoge ń fún àwọn òǹtayò ní irú ìrírí ìtayò tí ó wọra níbi tí wọ́n ti lè ṣẹ̀dá kí wọ́n sì ṣe ìgbésóké àwọn ẹ̀dá agbáyò wọn, kí wọ́n tún jagun, àti bẹ́ẹ̀ bẹ́ẹ̀ lọ.
Ọ̀kan nínú àwọn àbùdá Pomerdoge tí ó tayọ ní àyè ìtajà Pomerplace.
Àwọn òǹtayò lè rà, tà, kí wọ́n sì tún ṣe ìpààrọ̀ àwọn ohun èlò eré àti àwọ̀ nípa lílo àwọn tókìn ajẹmọ́ POMD.
Àwọn agbáyò yóò lè ṣàfihàn ọgbọ̀n ìṣẹ̀dá wọn nípa ṣíṣe àtúnṣe sí àwọn ẹ̀yà èlò ayò àti àwọn àwòrán aṣojú òǹtayò, èyí tí yóò mú ìrírí ìtayò dára síi.
Àti pé, ètò ààbò tún jẹ́ ohun àwómọ́ mìíràn fún ìgbìmọ̀ Pomerdoge.
Kódà, ó tí sọ tẹ́lẹ̀ pé òun yóò ti ìsọ̀nídowó aláìpayeọjàlára títí láíláí ni tí òun kò sì ní fi àyè gba ìgbékiri àwọn tókìn ọmọ ẹgbẹ́ fún ọdún méjì.
Ní àfikún, Pomerdoge ti ṣe àyẹ̀wò ìwé ajé lẹ́mèejì ti Cyberscope àti SolidProof bá wọn ṣe - tí àwọn méjèèjì sì rí i pé ó ní ààbò 100%.
Àwọn NFT (Tókìn Àdáni Aṣẹ̀ríìjójúlówó) àti Lẹ́yìnwá
Ọ̀pọ̀lọpọ̀ àwọn èèyàn ni iṣẹ́ àkànṣe Pomerdoge ti fa ojú wọn mọ́ra fún àkójọ oníyàtọ̀ NFT 7,777 rẹ̀ tí ó ṣètò fún ìfilọ́lẹ̀ ní oṣù Kẹjọ / Kẹsàn-án.
Ọ̀kọ̀ọ̀kan àwọn NFT wọ̀nyìí ní iye rẹ̀ yóò tó 0.2 ETH tí yóò sì fún àwọn olúwa rẹ̀ ní àwọn àǹfààní tí ó dá yàtọ̀.
Ṣùgbọ́n ẹni tí ó bá ní tókìn POMD náà nìkan ni ó lè ní àyè sí àkójọ yìí.
Iye POMD kan jẹ́ $0.008 péré báyìí níwọ̀n ìgbà tí ó sì wà ní Abala Kínní nínú ètò-àkọ́tà rẹ̀.
Àmọ́ ṣá, ó yẹ kí iye yìí gbéra pẹ̀lú ìlọ́po 17× kí ètò-àkọ́tà rẹ̀ tó parí.
Bí o bá fẹ́ gba àwọn NFT wọ̀nyìí tí o sì fẹ́ kópa nínú àwọn ètò ìfúnnilọ́fẹ̀ẹ́ ọlọ́sọ̀ọ̀sẹ̀ tí àpapọ̀ rẹ̀ jẹ́ $150,000 - ra tókìn POMD báyìí.
Mọ̀ síi nípa Ètò-àkọ́tà Pomerdoge (POMD) Lónìí
Láti ProductDive sí ṣíṣe àkópọ̀ àwọn olórí ohun ìṣàmúlò níbi àpèjọ The Dive ọdún 2023: Bí Tóbi Otokiti ṣe ń ṣe ìrónilágbára fún àwọn adarí ohun ìṣàmúlò orí ayélujára ìsinyìí àti àwọn tí yóò jẹ́ bẹ́ẹ̀ lọ́jọ́ iwájú
Tóbi Otokiti tí ó jẹ́ ọmọ tí a tọ́ ní ìlú Ìbàdàn jẹ́ olórí aṣàkóso ètò ohun ìṣàmúlò ní àgbáyé tí ó sì ń ṣẹ̀dá àwọn ohun ìṣàmúlò ní ẹ̀ka iṣẹ́ alòmọ̀-ẹ̀rọ ní ilẹ̀ Africa.
Tí àwọn akẹgbẹ́ rẹ̀ ń pè ní Tobillions, nítorí àkọọ́lẹ̀ tí ó tayọ tí ó ní pẹ̀lú àwọn ilé-iṣẹ́ tí wọ́n jẹ́ àgbà ọ̀jẹ̀ tí ó ti bá ṣiṣẹ́ sẹ́yìn, ó tún ti ra orúkọ fún ara rẹ̀ gẹ́gẹ́ bíi olùkọ́ni ní ẹ̀ka alòmọ̀-ẹ̀rọ.
Tóbi ni olùdásílẹ̀ ProductDive tí ó jẹ́ ọ̀kan nínú àwọn ilé-ẹ̀kọ́ tí ń kọ́ni nípa ètò ìṣàkóso ohun ìṣàmúlò ní apá Ìwọ̀-oòrùn ilẹ̀ Africa.
Nínú ìfọ̀rọ̀wánilénuwò wa, ó sọ̀rọ̀ nípa ìpilẹ̀sẹ̀ rẹ̀, ìgbàgbọ́ rẹ̀, bí ó ṣe di olùṣàkóso ohun ìṣàmúlò ní ProductDive àti nípa àpèjọ ìdarí ètò ohun ìṣàmúlò, The Dive 2023 tí ó ń bọ̀ lọ́nà.
Àpèjọ The Dive ọdún 2023 jẹ́ àpèjọ tí ó gbájú mọ́ ohun ìṣàmúlò tí ó ń mú àwọn olórí elétò ohun ìṣàmúlò, àwọn olùṣàkóso ohun ìṣàmúlò, àwọn adarí òkòwò àti àwọn akọ́ṣẹ́mọṣẹ́ onímọ̀-ẹ̀rọ papọ̀ wá sí abẹ́ òrùlé kan láti túbọ̀ ṣe àwòfín ètò ìṣàkóso ohun ìṣàmúlò àti bí wọ́n ṣe lè ní ipa ọlọ́jọ́ pípẹ́ ní àwọn ilé-iṣẹ́ wọn.
Ìsọníṣókí ìfọ̀rọ̀wánilẹ́nuwò náà nìyìí:.
Sọ díẹ̀ fún wa nípa rẹ
Mo máa ń pe ara mi ní onímọ̀-ẹ̀rọ obìnrin.
Mo jẹ́ olórí aṣàkóso ètò ohun ìṣàmúlò tí ó ti ṣẹ̀dá àwọn ohun ìṣàmúlò ní ẹ̀ka iṣẹ́ alòmọ̀-ẹ̀rọ ní ilẹ̀ Africa fún bí i ọdún mẹ́wàá.
Mo ti ṣiṣẹ́ ní àwọn ilé-iṣẹ́ àgbà ọ̀jẹ̀ mẹ́ta--Interswitch, Andela àti Flutterwave--mo bá wọn ṣẹ̀dá ọ̀pọ̀lọpọ̀ ohun ìṣàmúlò tí àwọn aṣàmúlò tí wọ́n lé ní mílíọ̀nù márùn-ún ń lò.
Kódà, ní àpapọ̀, àwọn aṣàmúlò tí wọ́n lé ní mílíọ̀nù 50 ni wọ́n ti ní ìrírí tí wọ́n sì ti lo àwọn ohun ìṣàmúlò tí mo ti ṣiṣẹ́ lé lórí.
Fún àpẹẹrẹ, mo ní ohun ìṣàmúlò kan tí gbogbo àwọn báǹkì ní orílẹ̀-èdè Nigeria pátápátá ń lò.
Mo ti ṣiṣẹ́ lórí àwọn ohun ìṣàmúlò B2C àti B2B — àwọn ohun ìṣàmúlò tí ó ń ṣe ìsopọ̀mẹ́rọ fún àwọn èèyàn àti àwọn ohun ìṣàmúlò tí ó ń ṣe ìsopòmẹ́rọ fún àwọn òkòwò.
Màá tún sọ pé mo jẹ́ olùṣòwò.
Mo máa ń wo nǹkan pẹ̀lú èrò láti pèsè ojútùú ni.
Yàtọ̀ sí iṣẹ́ àmọ̀dájú mi, mo ní oríṣiríṣi àwọn iṣẹ́ anípaláwùjọ tí mò ń ṣe pẹ̀lú àwọn ọ̀dọ́.
Mo ní adé orí tí ń dáni lọ́rùn.
Ẹ mọ̀ pé agbájúmọ́ṣẹ́ ni mí ṣùgbọ́n irú àsìkò tí mo mọ̀ọ́mọ̀ fún iṣẹ́ mi náà ni mo yà sọ́tọ̀ fún àwọn ẹbí mi, bí i kí n máa mọ ohun tí ó ń lọ pẹ̀lú àwọn ọmọ mi.
Mo sì gbàgbọ́ pé àwọn ẹ̀kọ́ tí èèyàn bá ti kọ́ ní ọmọ ọdún kan sí mẹ́wàá náà ni èèyàn ń lò sí ọ̀rọ̀ ayé.
Bí òbí ọmọ bá sì ti sọnù nínú ayé ọmọ ní àkókò náà, ó lè ní ipa búburú nínú ayé ọmọ náà.
Fún èmi, kí n wà níbẹ́ pẹ̀lú wọn, kí n ráàyè fún wọn kí n sì dúró tì wọ́n, kí n wà níbẹ̀ fún àwọn ẹbí mi, kí n kọ́ wọn.
Ní tí ìkẹ́kọ̀ọ́, mo ní ìkẹ́kọ̀ọ́gbòye àkọ́kọ́ àti dìgírì másítà nínú ìmọ̀ sáyẹ́nsì nípa ẹ̀rọ ayárabíàṣá.
Ẹlẹ́sìn ìgbàgbọ́ ni mí; mo sì ní ìgbàgbọ́ nínú Ọlọ́hun gidi gan.
Mo tilẹ̀ rò pé àpapọ̀ àánú àti oore-ọ̀fẹ́ Ọlọ́hun àti iṣẹ́ ọwọ́ mi ni ó mú mi dé ibi tí mo dé yìí.
Torí náà, mi ò jẹ́ yọ ọ̀rọ̀ nípa Ọlọ́hun kúrò ninú ayé mi.
Ìrìn-àjò sí ìṣàkóso ohun ìṣàmúlò
Nígbà tí mo parí dìgírì mi nínú ìmọ̀ sáyẹ́nsì ẹ̀rọ ayárabíàṣá tán ní Ìbàdàn, ohun tí màá ṣe kò tilẹ̀ yé mi nítorí ohun tí wọ́n ń kọ́ lọ́pọ̀ ìgbà nínú ìmọ̀ sáyẹ́nsì ẹ̀rọ ayárabíàṣá ní ètò ìkodù.
Ó máa ní nǹkan ajẹmódù tí o ní láti ṣe, àti pé èmi ò gbádùn odù kíkọ.
Mo wá padà mọ ìdí tí mi ò ṣe fẹ́ràn odù kíkọ.
Mo tún ṣe àyẹ̀wò amọ̀hùwàsí-ẹni kí n lè mọ nípa ara mi dáadáa, kí n lè mọ irú èèyàn tí mo jẹ́ àti àwọn ohun tí mo máa fẹ́ràn.
Èmi kìí ṣe irú èèyàn tí ó máa fẹ́ láti jókòó máa kọ odù.
Màá fẹ̀ẹ̀kan máa bá èèyàn sọ̀rọ̀ ni tàbí kí n ṣe aṣojú pẹ̀lú àwọn oníbàárà.
Màá fẹ́ láti bá ọ yanjú ìṣòro rẹ ṣùgbọ́n kí n tó ṣe bẹ́ẹ̀, màá ní láti mọ irú ìṣòro tí ò ń kojú gan.
Èyí túmọ̀ sí pé mo ní láti bá ọ sọ̀rọ̀.
Ọ̀pọ̀lọpọ̀ àwọn èèyàn ni wọ́n máa ń rò pé ètò ìṣàkóso ohun ìṣàmúlò jẹ mọ́ ṣíṣẹ̀dá ohun èlò ìmúṣẹ́ṣe. Kì í ṣe bẹ́ẹ̀.
Ṣíṣe àwárí ojútùú ni ètò ìṣàkóso ohun ìṣàmúlò wà fún.
Ìdí sì nìyìí tí mo rò pé mo sì tún fi wà nínú ẹ̀ka iṣẹ́ yìí, tí mo fi ń làmìlaka, nítorí pé mo fì sí ibi tí agbára mi pọ̀ sí ju bí ó bá ṣe pé akodùẹ̀rọ ni mí.
Mo bọ́ sínú ètò ìṣàkóso ohun ìṣàmúlò ní ọdún 2015 tí mo sì bẹ̀rẹ̀ ìrìn-àjò mi ní Interswitch.
Kí ó tó di ìgbà náà, mo ti gbìyànjú ọ̀pọ̀lọpọ̀ nǹkan, pẹ̀lú àtúnṣe àwọn ẹ̀rọ ayárabíàṣá alágbèélétan; mo tún kọ́ àwọn ẹ̀kọ́ oníwèé-ẹ̀rí ní ORACLE àti Ìgbìmọ̀ Oníwèé-ẹ̀rí Ìmọ̀ọ́ṣe Cisco (CCNA), ìyẹn sí ni bí èmi ṣe ń dán ara wò.
Nígbà tí mo bẹ̀rẹ̀ iṣẹ́ mi, mo gbìyànjú ọ̀pọ̀lọpọ̀ nǹkan kí n lè mọ ohun tí mo fẹ́ ṣe gan-an, bí mo sì ṣe ń ṣe èyí, mo rí i dájú pé mò ń kàn sí àwọn èèyàn tí wọ́n ń ṣiṣẹ́ ní ẹ̀ka iṣẹ́ náà.
Màá fi ìwé àkọọ́lẹ̀ ẹ̀kọ́ àti iṣẹ́ mi ṣọwọ́ sí wọn tí màá sì tún sọ irú ìwé-ẹ̀rí ìmọ̀ọ́ṣe tí mo ṣẹ̀ṣẹ̀ gbà fún wọn.
Àwọn náà sì mọ̀ pé mò ní gbáradì kí n lè ní ìwúlò ní àwọn ilé-iṣẹ́ wọ̀nyìí ni.
Kí á má parọ́, nígbà tí mò ń ṣe ìwádìí mi, mo rí Interswitch gẹ́gẹ́ bí i ilé-iṣẹ́ ńlá tí mi ò tilẹ̀ rí ara mi pé màá ṣiṣẹ́ níbẹ̀.
Nígbà tí Interswitch fi ímeèlì ránṣẹ́ sí mi, ó yà mí lẹ́nu gidi gan pé irú ilé-iṣẹ́ ńlá kan lè pè mí fún ìfọ̀rọ̀wánilẹ́nuwò.
Ohun kan tí mo tún ró pé mo ṣe dáadáa nígbà yẹn ni pé mo máa ń fi gbogbo ohun tí mo bá ti ṣe kún ìwé àkọọ́lẹ̀ ẹ̀kọ́ àti iṣẹ́ mi ti mo sì ń fi ránṣẹ́ sí àwọn tí wọ́n máa ń bá mi ṣe àyẹ̀wò rẹ̀.
Ṣáájú Interswitch, mo kọ́ yàrá ìkàwé kan nígbà ìsìnlú mi (NYSC); mo fi sí inú ìwé ìwáṣẹ́ mi.
Mo tún sọ nípa iṣẹ́ tí mò ń ṣe ní ilé-ìjọsìn mi.
Mo di àwọn ipò olórí kan mú ní ilé-ìjọsìn, tí ẹ̀rù kò sì kìí bà mí láti sọ nípa wọn nínú ìfọ̀rọ̀wánilẹ́nuwò.
Bí ó tilẹ̀ jẹ́ pé mi ò tí ì lo ìmọ̀ náà ní ilé-iṣẹ́ kan, mo ti ṣe àfihàn wọn ní ọ̀nà kan tàbí òmíràn rí.
Ní ìgbẹ̀yìn, nígbà tí mo rí iṣẹ́ náà gbà, mo bi olùṣàkóso ìgbanisíṣẹ́ mi pé kínni ìdí tí wọ́n ṣe gbà mí bí wọ́n tilẹ̀ mọ̀ pé mi ò fi bẹ́ẹ̀ ní ìrírí ìmọṣẹ́ẹ́ṣe kankan.
Ó wí pé ní àkókò ìfọ̀rọ̀wánilẹ́nuwò náà, mo fihàn pé mo ti ṣetán láti mú iṣẹ́ ṣe gan lójú páálí ni.
Ní àkókò ìgbéga àkọ́kọ́ tí wọ́n ní ní ilé-iṣẹ́ náà lẹ́yìn tí mo dara pọ̀ mọ́ wọn, èmi náà ní ìgbéga.
Nígbà tí mo dara pọ̀ mọ́ Andela, olùṣàkóso mi wí pé ọ̀kan lára ìdí tí wọ́n fi mú mi ni òótọ́ tí mo ní, ohun tí mo sì fẹ́ kí àwọn èèyàn ní nìyẹn: òótọ́ àti òdodo.
Mo rí iṣẹ́ àkọ́gbà mi ní ètò ìṣàkóso ohun ìṣàmúlò nípa ṣíṣe òdodo tí mo sì tún sọ̀rọ̀ nípa àwọn ohun tí mo ti ṣe sẹ́yìn, bí ó tilẹ̀ jẹ́ pé mi ò ní ìrírí kankan nípa ètò ìṣàkóso ohun ìṣàmúlò tẹ́lẹ̀. Yàtọ̀ fún gbogbo ìyẹn, wọ́n tún wòye pé arábìnrin yìí yóò jẹ́ olùṣàkóso ohun ìṣàmúlò dáadáa.
Ìpinnu láti túbọ̀ wà ní ẹ̀ka ìṣàkóso ohun àmúlò
Nígbà tí mo ṣẹ̀dá àwọn ohun ìṣàmúlò tí mo sì rí àwọn àwílé nípa wọn, inú mi dùn.
Bẹ́ẹ̀ náà ni ó ṣe máa ń ṣe mí bí mo bá rí àwọn èèyàn tí wọ́n ń lo yàrá ìkàwé tí mo kọ́.
Mò ń wá ojútùú sí ìṣòro àwọn èèyàn ni báyìí lóòótọ́, èyí tí ó jẹ́ ohun tí mo fẹ́ràn gan.
Ohun tí mo sábà máa ń rò ni pé báwo ni màá ṣe dun àwọn èèyàn nínú, èyí tí ó ti fún mi ní orúkọ mínísítà fún ìdùnnú.
Mo ti dúró pẹ́ ní ẹ̀ka ìṣàkóso ohun ìṣàmúlò nítorí ààyò ọkàn tí mò ń rí látààrí pípèsè ọ̀nà àbáyọ fún àwọn èèyàn àti àǹfààní láti bá àwọn èèyàn gidi sọ̀rọ̀, tí kíkọ odù ẹ̀rọ kò fún mi.
Pẹ̀lú kíkọ odù ẹ̀rọ, ọ̀pọ̀lọpọ̀ ìbáṣe mi wà pẹ̀lú ẹ̀rọ ayárabíàṣá alágbèélétanì mi, pẹ̀lú ètò ìṣàkóso ohun ìṣàmúlò, mo ń bá àwọn èèyàn gidi ṣe ni, tí mo sì ń rí èsì rẹ̀.
Báwo ni ProductDive ṣe bẹ̀rẹ̀, àti pé báwo ni ìrìn-àjò náà ti ṣe rí?
Nígbà tí mo bẹ̀rẹ̀ ìrìn-àjò mi nínú ètò ìṣàkóso ohun ìṣàmúlò, a ò ní àwọn ilé-ẹ̀kọ́ ohun ìṣàmúlò àti àwọn àwùjọ elétò aṣàkóso ohun ìṣàmúlò bí ó ti wà báyìí.
Ní bí i ọdún mẹ́wàá sẹ́yìn, ní ilẹ̀ Africa, o ò lè rí àwọn olùṣàkóso ohun ìṣàmúlò kí wọ́n máa lo orúkọ iṣẹ́ tí ń jẹ́ olùṣàkóso ohun ìṣàmúlò rárá.
Nígbà tí mo dara pọ̀ mọ́ Interswitch, orúkọ iṣẹ́ mi ni aṣèyànjú ohun ìṣàmúlò ṣùgbọ́n iṣẹ́ aṣàkóso ohun ìṣàmúlò ni mò ń ṣe.
Orúkọ iṣẹ́ náà rúni lójú tí mo sì ní láti lọ sí orí ayélujára láti lọ wo ohun tí iṣẹ́ aṣèyànjú ohun ìsàmúlò gan kó sínú.
Nígbà tí mo bá àwọn èèyàn tí a jọ ń ṣiṣẹ́ kan náà sọ̀rọ̀, ó jọ pé ìṣòro kan náà ni gbogbo wa ní; a ṣá jọ ń wá ojútùú ni.
Mo bẹ̀rẹ̀ sí ní wá àwọn ilé-ẹ̀kọ́ ohun ìṣàmúlò lórí ayélujára, nígbà náà ni mo rí Product School Silicon Valley, mo sì tún rí i pé wọ́n ń wá àwọn olóòtú àwùjọ.
Mo forúkọ sílẹ̀ fún ipò olóòtú àwùjọ tí mo sì di olóòtú àwùjọ wọn àkọ́kọ́ ní orílẹ̀-èdè Nigeria.
Mo ṣe ìgbàlejò àwọn ètò inú ìlú Nigeria fún wọn tí mo sì rí i dájú pé àwọn èèyàn ní ìrírí tí ó jọjú, èmi sì ni mò ń ṣe ìnáwó àwọn ètò wọ̀nyìí fúnra mi.
Lẹ́yìn náà, mo kàn sí Product School pé kí wọ́n jẹ́ kí àwọn èèyàn ní ìlú yìí lè rí àyè sí ìwé iṣẹ́ wọn lówó tí kò wọ́n jù, wọ̀n sì fèsì pé Nigeria kì í ṣe àfojúsùn àwọn nígbà náà.
Mo ní kò burú; èmi náà ṣá ti ń ṣe ètò ìṣàkóso ohun ìṣàmúlò fún bí i ọdún mélòó báyìí, àsìkò ti tó fún mi láti ṣe nǹkan fún àwọn ará mi ní Nigeria.
Ìgbà yẹn ni mò sọ pé, "Mi ò mọ gbogbo nǹkan, kò sì yẹ kí ó jẹ́ èmi nìkan ni màá kọ́ gbogbo ẹ̀."
Mo pinnu mo máa bẹ̀rẹ̀ ProductDive, tí ó sì máa jẹ́ àwòfín tótó sínú iṣẹ́ náà gan.
Bákan náà, bí mo ṣe ń kọ́ṣẹ́, àwọn àpẹẹrẹ láti ilẹ̀ Africa ni mò ń lò; kò sí ẹni tí yóò fún mi ní àwọn àpẹẹrẹ ti Silicon Valley ti mi ò ní ìrírí pẹ̀lú.
ProductDive bẹ̀rẹ̀ ní oṣù Ọ̀wẹ̀wẹ̀ ọdún 2019, ìrírí ni ó ń darí rẹ̀ tí ó sì ń fún àwọn èèyàn ní ìrírí tí ó kún.
Àwọn olùkọ́ni gan náà jẹ́ àwọn akọ́ṣẹ́mọṣẹ́ nítorí mo fẹ́ mú àwọn èèyàn kúrò láti ìpele kan bọ́ sí òmíràn ni.
Ẹ̀kọ́ iṣẹ́ kan ni a fi bẹ̀rẹ̀, báyìí a ti ní ẹ̀kọ́ iṣẹ́ méjì nítorí pé ohun tí a ní láti kọ́ nípa ètò ìṣàkóso ohun ìṣàmúlò pọ̀.
Mo bẹ̀rẹ̀ sí ní kọ́ ètò ìṣàkóso ohun ìṣàmúlò nítorí mo ní ìpènijà kan, ọ̀pọ̀lọpọ̀ àwọn èèyàn ni wọ́n sì ní irú ìpènijà yìí.
Ní ProductDive, ìwọ̀n ìdára ṣe pàtàkì jù ọ̀pọ̀níye lọ.
A máa ń ró àwọn èèyàn lágbára pẹ̀lú irinṣẹ́, ìmọ̀ àti àwùjọ tí ó tọ́ ni.
Ìdí èyí ni pé o nílò àwùjọ kan, èyí sì ni ó mú ProductDive yàtọ̀ sí àwọn ilé-ẹ̀kọ́ Ìṣàkóso Ohun Ìṣàmúlò mìíràn.
O ò sì lè kẹ́kọ̀ọ́ ní ojoojúmọ́ ọdún kan, ṣùgbọ́n o lè wá ní àwùjọ tí o máa lè kàn sí ní ìgbàkúùgbà, tí àrídájú sì wà pé ó máa rí ẹnìkan ràn ọ́ lọ́wọ́.
Gbogbo àwọn ọmọ ẹgbẹ́ ProductDive ni wọ́n ní àǹfààní ayérayé sí àwùjọ náà.
Torí náà, ProductDive ń ṣètò ẹ̀kọ́, à ń pèsè àfikún sí ìmọ̀ọ́ṣe rẹ àti gbogbo nǹkan tí o nílò láti ní ìgbéga lẹ́nu iṣẹ́, kí á ràn ọ́ lọ́wọ́ láti rí iṣẹ́ tuntun àti láti mú ọ mọ àwọn èèyàn.
Àwùjọ náà àti àpèjọ yìí ni, The Dive 2023, níbi tí àwọn olórí olùṣàkóso ohun ìṣàmúlò yóò ti péjọ.
Láti ìgbà yìí, a ti kọ́ àwọn èèyàn tí ó lé ní 1500.
Ohun ìwúrí sì ni ó jẹ́ fún mi láti sọ pé ó fẹ́rẹ̀ jẹ́ pé gbogbo àwọn ilé-iṣẹ́ àdìdeelẹ̀ ní ilẹ̀ Nigeria ni akẹ́kọ̀ọ́jáde ProductDive wà lára wọn.
Kínni ohun tí àwọn èèyàn ó máa retí níbi àpèjọ The DIVE 2023
Ojúlówó àkóónú àti ìwífún ajẹmọ́-ẹ̀kaiṣẹ́.
Ètò ìṣàkóso ohun ìṣàmúlò yàtọ̀ ní onírúurú àwọn ẹ̀ka iṣẹ́ bíi ètò ìṣòwò orí ayélujára, ìṣòwò alábọ́dé, àti aṣèṣúná orí ẹ̀rọ, tí a sì máa ṣe àwòfín tótó sí àwọn ẹ̀ka iṣẹ́ wọ̀nyìí nítorí pé ìmọ̀ nípa ètò ìṣàkóso ohun ìṣàmúlò nìkan kò tó láti ṣe àṣeyọrí gẹ́gẹ́ bíi adarí ohun ìṣàmúlò.
O ní láti ní òye nípa ọjà rẹ (àwọn èèyàn tí ò ń ta ọjà fún àti agbára ìrajà wọn), ibi tí ò ń tayò sí, àwọn alákòóso, àwọn ewu, àwọn òpómúléró àti àwọn olùkówólókòwò náà.
Ohun mìíràn ni irú àwọn èèyàn tí a fẹ́ mú ọ mọ̀.
Torí náà, irú ìmúnimọ̀nìyàn onípele giga pẹ̀lú àwọn adarí ohun ìṣàmúlò ní àgbáyé yóò wáyé.
Fún àwọn ilé-iṣẹ́ tí wọ́n ń wá àwọn òṣìṣẹ́ gidi àti àwọn tí wọ́n fẹ́ fi àwọn ohun ìṣàmúlò tí àwọn olùṣàkóso ohun ìṣàmúlò ń lò àti àwọn irinṣẹ́ tí wọ́n nílò fún ìmúbọnú pẹ̀lú ohun ìṣàmúlò wọn, ètò yìí ń pèsè àǹfààní láti ṣe àfihàn àti ìgbélárugẹ àwọn ìfilọ̀ wọn.
Àwọn àyè ìmúṣẹ́ṣe yóò tún wà níbi tí a yóò ti máa kọ́ nípa àwọn ètò àti ìdarí àkóso ohun ìṣàmúlò.
Bí kò bá sí ètò àti ìlànà ìṣe nínú òkòwò rẹ, o ò lè rí àwọn èsì tí o bá fẹ́.
Kò sí iye ìran tí o lè máa jẹ, ohun tí o bá ní nílẹ̀ náà ni o máa fi ṣiṣẹ́.
Torí náà, bí o bá fẹ́ kọ́ nípa ọ̀nà tí o lè gbà ṣe àhunjọ àwọn ètò ohun ìṣàmúlò tí yóò ran àwọn àfojúsùn rẹ lórí ohun ìṣàmúlò àti òwò rẹ, o ní láti wà níbẹ̀.
A tún máa kọ́ nípa ọgbọ́n ìlànà ohun ìṣàmúlò nítorí bí o kò bá ní ìlànà kan ní pàtó, o ti wọ gàù; ọjà lè tán ní igbá rẹ kí o sì kó igbá wọlé.
Abala tí a yóò ti sọ̀rọ̀ nípa fífi ohun ìṣàmúlò jíṣẹ́ àti ọ̀nà iṣẹ́ ohun ìṣàmúlò.
Gbogbo ìwọ̀nyìí ni a máa sọ níbi àpèjọ náà, ìrírí tí a sì ń ṣètò sílẹ̀ fún gbogbo àwọn olùkópa nìyẹn.
Bí o kò bá tíì fi orúkọ sílẹ̀ fún àpéjọ adarí ohun ìṣàmúlò The Dive 2023, gba ibùdó ìtakùn ProductDive lọ kí o sì gba àyè rẹ sílẹ̀.
NITDA yóò máa ṣẹ̀rí àwọn ìwé-ẹ̀rí NYSC lórí àká dátà owó àkósódù
O mọ ohun tí ó ń ṣẹlẹ̀ lónìí, àbí?
Òní ni Pitch Friday.
Nnamdi Azodo, olùṣàkóso ohun ìṣàmúlò ní MasterCard yóò sì kọ́ ọ bí o ṣe lè ṣẹ̀dá Ohun ìṣàmúlò Alábùdá Ìpìlẹ̀ (OAI).
Pitch Friday máa wáyé ní aago 3 p.m. WAT ní Zone Tech Park, Gbagada Expressway, ìlú Èkó.
Tẹ ọ̀rọ̀ àsopọ̀ yìí láti forúlọ sílẹ̀.
Kínni àwọn ètò tí o ní fún òpin ọ̀sẹ̀?
Bí ó tilẹ̀ jẹ́ pé mi ò ní ohunkóhun lọ́kàn láti kọ, mo ní i lọ́kàn láti lọ sí ètò kan.
Mo fẹ́ jáde nítorí àwọn èèyàn mi sọ pé àwọn ò fẹ́ mi nílé ní àwọn òpin ọ̀sẹ̀ mọ́.
Mo lérò pé ibi tí mò ń lọ tí n yé ọ bí o bá lè ka ohun tí mi ò kọ.
Àmọ́ ṣá, bí o bá ní ètò kan tàbí òde kan ní ọjọ́ Àbámẹ́ta àbí ọjọ́ Àìkú ní ìlú Èkó, dákun, fí ìwé pè mí.
Nǹkan kan tí ó gbẹ̀yìn kí á tó bọ́ sí orí ìtàkúrọ̀sọ fún òní: Ní abala Ìgbohùnsílẹ̀ Techpoint Africa lọ́sẹ̀ yìí, ìgbìmọ̀ olóòtú ti sọ̀rọ̀ nípa oríṣiríṣi ìṣẹ̀lẹ̀, pẹ̀lú bí X ṣe ń sanwó fún àwọn òǹṣẹ̀dá orí ìkànnì náà, ayò onífídíò afẹ̀rọayárabíàṣá-alágbèélétangbá àkọ́kọ́ ti Eritrea, àti Sendy tí ó ń dáwọ́ iṣẹ́ dúró.
Wò tàbí kí o gbọ́ níbí yìí.
Ohun tí mo ní fún yín lónìí rè é:
Airtel Uganda gbèrò láti fi ọjà ìṣùrà wọn síta láti rà
NITDA fẹ́ máa ṣe ẹ̀rí àwọn ìwé-ẹ̀rí NYSC lórí àká dátà owó àkósódù
South Africa ṣe ìfilọ́lẹ̀ ìkànnì kan láti mú ètò ìlera dára sí i
Airtel Uganda gbèrò láti fi ọjà ìṣùrà wọn síta láti rà
Airtel Uganda gbèrò láti ta àwọn ìpín ìdókòwò rẹ̀ síta fún gbogbo àwọn èèyàn láti rà lórí ìkànnì Ìpààrọ̀ Ìdókòwò ti Uganda.
Airtel Africa gbèrò láti mú ìpín ìdókòwò lásán rẹ̀ tí ó jẹ́ bílíọ̀nù 8 jẹ́ aláìnípàtó iye ìpààrọ̀, àbí 20% owó ìpín ìdókòwò rẹ̀, lórí ìkànnì Ẹ̀ka Ọjà amójútó Ìdókòwò. Kí ló dé?
Airtel Africa sọ pé ìlépa gbòógì ti Ìfìpínìdókòwòlọ̀ sí Gbangba Àkọ́kọ́ (IPO) náà ní ni láti ṣe ìrànlọ́wọ́ fún ìdàgbàsókè ọjà owó ìdókòwò ní Uganda kí ó sì ṣe ìgbélárugẹ ìnípìn-ín àwọn èèyàn ilẹ̀ náà.
Ìgbésẹ̀ yìí wà ní ìbámu pẹ̀lú ìnílò fún ìwé-àṣẹ Oníṣẹ́ Ètò Ìbánisọ̀rọ̀ ní Orílẹ̀-èdè (NTO) tí ó wí pé Airtel Uganda ní láti fi ìdá 20% ìpín ìdókòwò rẹ̀ ó kéré tán síta.
Airtel gba ọdún kan ní àfikún lẹ́yìn ìgbà tí kò rí ìpín ìdókòwò rẹ̀ fi síta ní oṣù Kejìlá ọdún tí ó kọjá.
Torí náà, Àjọ tí ó ń rí sí ètò Ìbánisọ̀rọ̀ ní Uganda (AIU) fún un ní gbèdéke ọjọ́ 16 oṣù Kejìlá láti ṣe bí ó ti tọ́.
Airtel Uganda yóò ta àwọn ìpín ìdókòwò lásán gẹ́gẹ́ bí ara ìgbésẹ̀ IPO náà tí yóò gba owó tí ó ṣẹ́kù níbi ìfilọ̀ náà lẹ́yìn ìyọkúrò gbogbo ìnáwó.
Àwọn ìpín ìdókòwò náà yóò wà fún títà lórí ìkànnì Airtel Money àti àwọn ìkànnì ìtẹ́wọ́gbà mìíràn, tí yóò mú àlékún bá ìkópa alábọ́dé, pẹ̀lú ààyò pàtàkì fún àwọn olùkówólókòwò láti Uganda.
NITDA fẹ́ máa ṣe ẹ̀rí àwọn ìwé-ẹ̀rí NYSC lórí àká dátà owó àkósódù
Àjọ Aṣètòìdàgbàsókè Ìmọ̀-ẹ̀rọ Oníwìífún ní ilẹ̀ Nigeria lápapọ̀ (NITDA) gbèrò láti ṣe àmúlò ìmọ̀ ẹ̀rọ àká dátà àkósódù láti máa ṣe ẹ̀rí àwọn ìwé-ẹ̀rí Ètò Ìsìnlú Àgùnbánirọ̀.
Ní ọjọ́ Ọjọ́rú 9 oṣù Kẹjọ, ọdún 2023 ni Yusuf Kashafu tí ó jẹ́ Adarí-Àgbà fún NITDA fi èyí síta nígbà tí ó ń fi ẹ̀hónú hàn nípa ìṣẹ̀dà àti ìfèèrúgbà ìwé-ẹ̀rí NYSC.
Nítorí náà, àjọ NITDA ń ṣiṣẹ́ pẹ̀lú Adarí-Àgbà fún NYSC Ọ̀gágun-Àgbà Yusha'u Ahmed láti ṣẹ̀dá ẹ̀rọ aṣèjẹ́rìí ìwé-ẹ̀rí tí yóò máa lo ìmọ̀ ẹ̀rọ àká dátà owó àkósódù.
Ṣùgbọ́n, èyí kò jẹ́ tuntun.
Àwọn ilé-iṣẹ́ àdìdeelẹ̀ kan wà ní orílẹ̀-èdè Nigeria tí wọ́n ń lo ìmọ̀ ẹ̀rọ àká dátà àkósódù láti ṣẹ̀rí àwọn ìwé-ẹ̀rí.
Fún àpẹẹrẹ, Akowe ń lo ìmọ̀ ẹ̀rọ àká dátà owó tí láti máa fi ìmọ̀ ẹ̀rọ ṣètò ìwé-ẹ̀rí gbígbà àti ìjẹ́rìí sí.
Bolu ni ó kọ nípalórí ilé-iṣẹ́ àdìdeelẹ̀ náà.
O lè tún yẹ̀ ẹ́ wò ní ibí yìí: Akowe fẹ́ kó àwọn ìwé-ẹ̀rí ilẹ̀ Nigeria sí orí àká dátà owó àkósódù, báyìí sì ni yóò ṣe ṣiṣẹ́
Ní àfikún, mo ṣẹ̀ṣẹ̀ tẹ àtẹ̀jáde àròkọ kan nípa bí àwọn ilé-iṣẹ́ àdìdeelẹ̀ afìmẹ̀ẹ̀rọṣètò-ìlera ní ilẹ̀ Africa kan ṣe ti ń lo àká dátà àkósódù láti gbógun ti àwọn òògùn ayédèrú.
O lè kà á níbí yìí: Àwọn ilé-iṣẹ́ àdìdeelẹ̀ afìmẹ̀ẹ̀rọṣètò-ìlera ní ilẹ̀ Africa ń lo àká dátà àkósódù àti ìmọ̀ àtọwọ́dà láti gbógun ti àwọn òògùn ayédèrú.
South Africa ṣe ìfilọ́lẹ̀ ìkànnì láti mú ètò ìlera dára sí i.
Ǹjẹ́ o mọ̀ pé ní gbogbo ọdún 2020, Gúúsù ilẹ̀ Africa ni ó ni ìwọ̀n àkóràn HIV jùlọ ní ilẹ̀ Africa?
Ó ṣeni láàánú pé orílẹ̀-èdè South Africa ni ààrùn náà pọ̀ sí jùlọ ní ilẹ̀ Africa, àwọn èèyàn mílíọ̀nù 7.8 ni wọ́n ní HIV ní ọdún 2020.
Ní àfikún, bí i ti ọ̀pọ̀ orílẹ̀-èdè ní ilẹ̀ Africa, kò sí àwọn èlò iṣẹ́ púpọ̀ lórí ìlera ajẹmọ́ròrí tí àwọn èèyàn sì dẹ́yẹsí ààrùn ọpọlọ.
Nítorí náà, Ẹ̀ka Ètò-Ìlera (ẸEI) ní South Africa ti fi èlò atàtẹ̀jíṣẹ́bíènìyan orí ìkànnì ìbánidọ́rẹ̀ẹ́ Whatsapp, Young Africa Live (YAL) lọ́lẹ̀ láti yanjú àwọn ìṣòro wọ̀nyìí àti láti mú ìlera àwọn ọ̀dọ́ dára sí i.
DOH fọwọ́sowọ́pọ̀ pẹ̀lú Elton John AIDS Foundation àti Reach Digital Health (tí ó ń jẹ́ Praekelt.org tẹ́lẹ̀) láti ran àwọn ọ̀dọ́ ní South Africa lọ́wọ́ láti dáhùn àwọn ìbéèrè onípọ́n-ọ́n-na tí wọ́n máa ń jẹyọ ní àsìkò ìbàlágà.
Àwọn bí i ìfẹ́ àti ìbáṣepọ̀, ìbálòpọ̀, ìlera ajẹmọ́ròrí, ààrùn ìbálòpọ̀ àti HIV, ìdènà-oyún àti oyún níní.
O lè máa rò ó pé kínni ìdí tí DOH ṣe fi atàtẹ̀jíṣẹ́bíènìyàn orí ìkànnì Ìbánidọ́rẹ̀ẹ́ Whatsapp.
Ẹn, kò le rárá: WhatsApp ní àwọn aṣàmúlò tí ó lé ní mílíọ̀nù 23 ní South Africa, èyí tí ó ju iye tí àwọn elétò àtẹ̀jíṣẹ́ mìíràn bí i Signal àti Telegram ní lọ.
Ìkéde Àyàbá: Ní ọdún 2020, Àjọ tí ó ń rí sí ètò ìlera ní àgbáyé (AIA) ti gba ìṣàmúlò ìkànnì orí WhatsApp kan tí Reach Digital Health ṣe, láti lè máa fi ìwífún nípa àjàkálẹ̀ ààrùn kòrónà sóde.
Bí ìwọ kò bá bá a
Láti ProductDive sí ṣíṣe àkójọ àwọn olórí ohun ìṣàmúlò níbi àpèjọ The Dive ọdún 2023: Bí Tóbi Otokiti ṣe ń ṣe ìrónilágbára fún àwọn adarí ohun ìṣàmúlò orí ayélujára ìsinyìí àti àwọn tí yóò jẹ́ bẹ́ẹ̀ lọ́jọ́ iwájú
Moove ṣe àgbájọ owó mílíọ̀nù $76 ní ètò ìrànwọ́ owó tuntun láti ṣe àtìlẹ́yìn fún ìmúgbòòrò ní àgbáyé
Safaricom Ethiopia dáwọ́ iṣẹ́ dúró ní ẹkùn kejì tí ó tóbi jùlọ ní orílẹ̀-èdè
Ohun tí mò ń kà àti èyí tí mò ń wò
ChatGPT ṣe ìfẹ̀lójú àbùdá "àwọn ìtọ́sọ́nà àdámọ́" rẹ̀ fún àwọn aṣàmúlò ètò ọ̀fẹ̀
Ẹ̀bẹ́ olùyèbọ́ láti fòpin sí fífi ọmọdé lé ọkọ
Ìtàn Abaninínújẹ́ nípa Ọkùnrin Tí ó Gbọ̀n jùlọ ní orílẹ̀ ayé
Aṣàwòkọ́ṣe orí ayélujára sọ nípa bí ó ṣe rí owó ₦220k pa lórí Twitter (X báyìí)
Àwọn àrídìmú:
Àwọn aṣàmúlò ìkànnì X (Twitter tẹ́lẹ̀) ní Nigeria ti fi owó tí wọ́n rí gbà gẹ́gẹ́ bíi olùsanwó ètò Blue lórí ìkànnì náà síta.
Àwọn owó àpawọlé wọ̀nyìí ló wà lára ètò ìpínwó ìpolówó tí ó wọlé, èyí tí Elon Musk pín ní oṣù Kejì ọdún 2023.
Twitter Blue ti tàn kálẹ̀ ní Nigeria pẹ̀lú àwọn ìfiléde tí ó ju 500,000 lọ.
Elon Musk kéde ètò ìpínwó ìpolówó tí ó wọlé ní oṣù Kejì ọdún 2023 láti túbọ̀ jẹ́ kí ọ̀pọ̀ àwọn èèyàn sanwó fún ètò Blue, tí ó ń jẹ́ Twitter Blue tẹ́lẹ̀.
Títí oṣù Keje ọdún 2023, àwọn asanwófétò Twitter Blue ní ilẹ̀ Amẹ́ríkà ti bẹ̀rẹ̀ sí ní fi owó tí wọ́n rí gbà láti orí ètò ìpínwó-ìpolówó náà.
Aṣàmúlò kan gba $24,000 jáde ní tiẹ̀.
Bí èèyàn yóò ti lérò, Twitter Blue di àṣà tí ó ń jà ròhìnròhìn ní orílẹ̀-èdè Nigeria, pẹ̀lú àwọn ìfiléde tí ó ju 500,000 lọ ní déédé àkókò ìtẹ̀.
Techpoint Africa rí Abazz bá sọ̀rọ̀, ó sì sọ bí àwọn ọmọ orílẹ̀-èdè Nigeria ṣe lè máa rí owó láti orí ètò ìpínwó-ìpolówó tí ó wọlé lórí X.
Bí o ṣe lè pa owó látààrí ètò ìpínwó ìpolówó tí ó wọlé
Wọ́n kéde ètò ìpínwó ìpolówó tí ó wọlé náà ní oṣù Kejì ọdún 2023 gẹ́gẹ́ bí ọ̀nà fún àwọn asanwófétò Blue àbí àwọn ilé-iṣẹ́ ẹlẹ́rìí ṣe lè máa gbà nínú owó tí X bá pa láti ara àwọn ìpolówó tí ó bá jáde lábẹ́ àwọn ìdáhùn sí ìfiléde wọn.
Èyí túmọ̀ sí pé bí o bá jẹ́ asanwófétò Blue àbí ilé-iṣẹ́ ẹlẹ́rìí, o máa rí owó gbà láti ara iye ìfihàn tí àwọn asanwófétò Blue mìíràn tí wọ́n bá ń rí ìpolówó abẹ́ àwọn ìdáhùn sí ìfiléde rẹ.
Bí o ṣe lè ní ẹ̀tọ́ láti pa owó lórí X
Ìgbésẹ̀ àkọ́kọ́ láti pa owó lórí X àbí láti ní ẹ̀tọ́ sí ètò ìpínwó ìpolówó tí ó wọlé ni láti di asanwófétò Blue pẹ̀lú $8 àbí ₦6000 lóṣooṣù.
O tún gbọdọ̀ ní àwọn olùtẹ̀lé tí ó ju 500 lọ pẹ̀lú iye ìfihàn aṣàlékún-láìsanwófún mílíọ̀nù 15 ó kéré jùlọ lórí àpapọ̀ àwọn ìfiléde rẹ láàárín oṣù mẹ́ta sẹ́yìn.
Ní kètè tí o bá ti lẹ́tọ̀ọ́ sí ètò ìpínwó ìpolówó tí ó wọlé, o gbọ́dọ̀ ṣẹ̀dá àṣùnwọ̀n owó pẹ̀lú Stripe láti gba owó rẹ.
Abazz wí pé X ń bá Stripe ṣiṣẹ́ ni, nítorí náà ṣíṣí àṣùnwọ̀n owó rọrùn.
Bí o ṣe lè ṣe mú iye ìfihàn pọ̀ síi
Bí Abazz ṣe sọ, ó ṣe àkójọ iye ìfihàn tí àpapọ̀ rẹ̀ jẹ́ mílíọ̀nù 58 ní oṣù Keje tí ó sì fi san ₦220,345 fún un.
Ṣẹ̀dá ọ̀nà ìtẹ̀lẹ́ tí ó dúró ṣinṣin
Abazz ní àwọn olùtẹ̀lé 68,500 lórí X, àṣeyọrí iṣẹ́ tí ó gbá ọdún kan àti àbọ̀ gbáko fún un láti ṣe.
Ó sọ pé òun máa ń fi àtẹ̀jáde síta léraléra tí òun sì tún máa ń dá sí àwọn ìfiléde àwọn ẹlòmíràn kí òun tó ní iye àwọn olùtẹ̀lẹ́ bẹ́ẹ̀.
Twitter àtí Ayò gbígbá: Bí o ṣe lè rí ₦5M ní ọdún 2023
Lórí Ìgbàsílẹ̀ ohùn alòmọ̀-ẹ̀rọ ti Techpoint Africa lónìí, a yóò fi àwọn èrò àti òye nípa àwọn kókó ìròyìn tí ń gbóná ní ẹ̀ka ìmọ̀ ẹ̀rọ ní ilẹ̀ Africa hàn.
Àwọn ìṣẹ̀lẹ̀ náà:
X sanwó fún àwọn olùṣẹ̀dá ní orí ìkànnì náà
Ayò onífọ́nrán afẹ̀rọayárabíàṣágbá àkọ́kọ́ Eritrea
Àgbà Ọ̀jẹ̀ Agbéròyìnjáde lé ìdá 19% àwọn òṣìṣẹ́ rẹ̀ kúrò lẹ́nu iṣẹ́
Sendy láti dáwọ́ iṣẹ́ dúró, ètò láti ta àwọn dúkìá ń lọ ní abẹ́lẹ̀
PayPal fi owó àkósódù adúróṣinṣin lọ́lẹ̀
O lè gbọ ìtàkúrọ̀sọ tuntun náà lórí Google Podcasts, Apple Podcasts, Spotify, YouTube àti ní ibikíbi tí ó bá ti ń gbọ́ àwọn ìgbàsílẹ̀ ohùn alòmọ̀-ẹ̀rọ rẹ.
O tún lè fi àwọn ìbéèrè àti ìwòye rẹ ránṣẹ́ sí pdocast@techpoint.africa àbí kí o fi èrò rẹ hàn nípa lílo ọ̀rọ̀-aṣàmì náà
Moove ṣe àgbàjọ owó ìrànwọ́ mílíọ̀nù $76 tuntun láti ṣe àtìlẹ́yìn fún ìmúgbòòrò ní àgbáyé
Ilé-iṣẹ́ afìmẹ̀ẹ̀rọṣètòògbéká mọ́ ìṣúná láti orílẹ̀-èdè Nigeria, Moove, ni ó ti ṣe àgbàjọ owó ìrànwọ́ tuntun mílíọ̀nù $76 láti ṣe àgbédìde ìkànnì afìmẹ̀ẹ̀rọṣèṣúná tí ó tóbi jùlọ fún àwọn olùṣòwò aṣètòògbéká.
Ìfowófúnni náà jẹ́ mílíọ̀nù $28 ní owó ìpín ìdókòwò, mílíọ̀nù $10 bíi gbèsè ilé-iṣẹ́ láti àwọn owó ìrànwọ́ àti àwọn àpò àsùnwọ̀n, àti mílíọ̀nù $38 bíi owó àtùjọ aláìkéde láti ọdún tí ó kọjá.
BlackRock ń ṣàkóso gbèsè ilé-iṣẹ́ náà, nígbà tí Mubadala Investment Company darí ìyípo owó ìpín ìdókòwò náà, tí ó ṣe àkóónú àwọn olùkówólókòwò tuntun àti àwọn ti tẹ́lẹ̀.
Owó ìrànwọ́ náà ṣàmì ìbẹ̀rẹ̀ ìbáṣepọ̀ níbi ti Faris Sohail Al Mazrui, Adarí Òwò & Ìdàgbàsókè ní Mubadala yóò ti darapọ̀ mọ́ ìgbìmọ̀ afúnnilámọ̀ràn ní Moove.
Tí wọ́n fi lọ́lẹ̀ ní ọdún 2020 láti ran àwọn olùṣòwò aṣètòògbéká ní ilẹ̀ Africa láti gba owó ìrànwọ́ fún ọkọ̀, Moove ń gbèrò láti ṣe ìfẹ̀lójú ọwọ́jà rẹ̀ ní àgbáyé nípa ṣíṣe ìfilọ́lẹ̀ ọ̀pọ̀lọpọ̀ ohun ìṣàmúlò tuntun.
Ilé-iṣẹ́ àdìdeelẹ̀ náà, tí ó gbèrò láti rí èrè títí ìparí ọdún ìṣúná yìí gan, yóò jára mọ́ ìṣẹ̀dá ohun ìṣàmúlò rẹ̀ tí yóò sì túbọ̀ máa fí ara jìn fún ìmúdára ìrírí aṣàmúlò.
Yóò sì tún gbájú mọ́ àwọn ọjà tí ó ti ń rí èrè mú wọlé, bí i United Arab Emirates, India, United Kingdom àti South Africa.
Ní oṣù Keje ọdún 2023, ilé-iṣẹ́ afìmẹ̀ẹ̀rọṣètòògbéká mọ́ ìṣúná náà kéde owó ìrànwọ́ tí ó gbà lọ́wọ́ Absa Corporate and Investment Banking (CIB) láti ṣe àfikún sí ààtò ọkọ̀ Suzuki S-Presso rẹ̀ tí wọ́n ń tò ní orílẹ̀-èdè Ghana.
Lẹ́yìn tí ó ṣe àgbàjọ owó tí ó lé ní mílíọ̀nù $140 ní ìyípo owó ìrànwọ́ mẹ́rin, ilé-iṣẹ́ náà kéde ní oṣù Kejìlá ọdún 2022 pé òun ti lé àwọn òṣìṣẹ́ òun dànù.
Lẹ́yìn ọjọ́ bí mélòó sí i, ilé-iṣẹ́ náà tún rí mílíọ̀nù $30 ní àfikún gbà ní oṣù Kejìlá ọdún 2022, èyí tí ó mú àpapọ̀ owó tí ó rí gbàjọ jẹ́ mílíọ̀nù $181.8.
Safaricom ti Ethiopia ti dáwọ́ iṣẹ́ dúró ní ẹkùn-ìlú tí ó tóbi jùlọ ṣìkejì ní orílẹ̀-èdè náà
Safaricom ti Ethiopia ti ṣe àtìpa àwọn ẹ̀ka rẹ̀ ní Amhara, ẹkùn tí ó tóbi jùlọ ṣìkejì ní orílẹ̀-èdè náà.
Ìgbésẹ̀ yìí wáyé lẹ́yìn tí ìjọba àpapọ̀ orílẹ̀-èdè náà kéde ìfìlúsípò-pàjáwìrì olóṣù mẹ́fà ní agbègbè náà ní ọjọ́ 4 oṣù Kẹjọ ọdún 2023 látààrí rògbòdìyàn tí ó bẹ́ sílẹ̀ láàárín ilé-iṣẹ́ ológun àtí àwọn Ọ̀dọ́ Aṣèrànwọ́-ogun, àwọn aṣèrànwọ́ ogun aláìlétòàṣẹ adúróṣinṣin.
Fún àlàyé, ẹgbẹ́ Ọ̀dọ́ aṣèrànwọ́-ogun ṣe àtìlẹ́yìn fún àwọn ikọ̀ ológun ìjọba àpapọ̀ ní àsìkò ogun abẹ́lé ọlọ́dún-méjì tí wọ́n jà ní ẹkùn Tigray tí ó súnmọ́, èyí tí ó parí ní oṣù Kọkànlá tí ó kọjá lẹ̀yín àdéhùn ìpè fún àlàáfíà.
Ṣùgbọ́n, irú ìwà àìṣákàsí tí àwọn kan wí pé ìjọba orílẹ̀-èdè náà hù lórí ètò àbò lórí Amhara ni ó tún ba ìbáṣepọ̀ wọn jẹ́.
Wọ́n pé ìjà bẹ́ sílẹ̀ láàárín àwọn Ikọ̀ Ológun Orílẹ̀-èdè Ethiopia (IOOE) àti àwọn Ọ̀dọ́-Aṣèrànwọ́ ogun ti Amhara ní ọjọ́ 1 oṣù Kẹjọ ọdún 2023 ní ọ̀pọ̀lọpọ̀ àwọn àyè ní Ẹkùn Amhara, bẹ̀rẹ̀ láti Kobo àti Debre Tabor.
Ní ọjọ́ kejì, àwọn Ọ̀dọ́-aṣèrànwọ́ ogun ti gba ìjọba Pápákọ̀ òfurufú Lalibela.
Fún ìdí náà, ìjọba kéde ìfìlúsípò-pàjáwìrì ní ẹkùn náà ní ọjọ́ kẹta lẹ́yìn ìṣẹ̀lẹ̀ náà.
Báyìí, ẹgbẹ̀ẹ́lẹ́gbẹ̀ àwọn èèyàn ni ẹkùn Amhara ni wọn ò ní àǹfààní láti máa lo ètò iṣẹ́ Safaricom.,.
Ipa tí ìdáṣẹ́dúró náà ní lórí àwọn ẹ̀ka 1,272 tí Safaricom ti Ethiopia ní kò tí ì di mímọ̀ sí àwọn èèyàn.
Ṣùgbọ́n Alága Safaricom ti Ethiopia, Micheal Johnson wí pé títi àwọn ẹ̀ka náà pa ti dáwọ́ ipa tí ilé-iṣẹ́ náà ní láti gbòòrò ní tìbútòró ilẹ̀ náà dúró.
Pẹ̀lú àwọn ìṣẹ̀lẹ̀ tuntun náà, Joseph wí pé orílẹ̀-èdè náà jẹ́ ọjà alájìjàdù tí ó sì jẹ́ pé ìdúróṣinṣin rẹ̀ ni ó borí gbogbo àwọn ohun afẹ́ mìíràn nítorí pé yóò nira láti ṣiṣẹ́ dáadáa ní agbègbè tí kò bá fẹsẹ̀ múlẹ̀.
Nígbà tí ọdún 2024 yóò bá fi parí, Safaricom gbèrò láti ní àwọn ẹ̀ka ìtakùn 3,000 ní Ethiopia.
Safaricom ti Ethiopia ní àwọn ẹ̀ka ìtakùn 875 tí ó kọ́ fúnra rẹ̀ tí wọ́n sì wà káàkiri àwọn ìlú 22 ní orílẹ̀ náà pẹ̀lú àwọn ẹ̀ka alásopọ̀ 397.
Yàtọ̀ fún ìyẹn, ilé-iṣẹ́ aṣètòòbánisọ̀rọ̀ olórí afẹ́fẹ́ náà ní àwọn oníbàárà mílíọ̀nù 2.1 tí wọ́n jẹ́ aṣàmúlò ètò fún ọjọ́- 90, pẹ̀lú ìlépa fún àwọn mílíọ̀nù 10 fún ọdún 2024.
Ṣùgbọ́n ṣá, àwọn ètò tí Safaricom ti Ethiopia ní láti mú ètò owó alágbèéká orí ayélujára rẹ̀ wọ orílẹ̀ náà kí ọdún tó parí náà sì wà lójú ọpọ́n.
Airtel Africa fọwọ́sowọ́pọ̀ pẹ̀lú MasterCard láti ṣe ìfilọ́lẹ̀ ètò ìfowóránṣẹ́ ìlúsìlú tuntun
Spotify ti mú "DJ" afìmọ̀-àtọwọ́dáṣiṣẹ́ rẹ̀ wọ àwọn orílẹ̀-èdè 50, tí Nigeria, South Africa, Ghana àti Kenya wà nínú wọn.
O lè ráàyè sí àbùdá yìí lórí abala aṣèròyìn "orin" ní orí ohun èlò ìmúṣẹ́ṣe alágbèéká rẹ̀.
Bí DJ orí rédíò ṣe ti ń ṣàfihàn ètò eré wọn fún èèyàn kọ̀ọ̀kan, DJ afìmọ̀-àtọwọ́dáṣiṣẹ́ náà yóò ṣètò ìrírí orin gbígbọ́ rẹ nípasẹ̀ mímú nínú àkójọ orin àti ọ̀rọ̀ àwílé tí wọ́n lo ohùn ẹ̀rọ ṣe.
Àwílé náà ṣe àkóónú àwọn ìdápàárá àti ìwífún abákòrímu tí ó tọ́ka sí àwọn orin àti àwọn akọrin kan ní pàtó tí aṣàmúlò tí gbọ́ ṣaájú.
DJ náà yóò wáyé ní oṣù kẹfà lẹ́yìn tí ó ṣe àkọ́já-ewé ní North America.
Ohun tí mo ní fún ọ lónìí níyìí:
Ó dìgba ó ṣe fún DStv ní Malawi
Airtel Africa fọwọ́sowọ́pọ̀ pẹ̀lú MasterCard
Knife Capital parí àṣekágbá owó ìrànwọ́ kẹta $50m rẹ̀
Ó dìgbà ó ṣe fún DStv ní Malawi
Ǹjẹ́ o sì ń wo DStv?
Èrò mi ni pé àwọn arúgbó ni wọ́n ń wo móhùnmáwòrán àbí DStv jùlọ.
Ó lè má jẹ́ bẹ́ẹ̀ ṣá o.
Ẹni ogún-ọdún-lé-nǹkankan tí ó jẹ́ pé oníbàárà ọ̀kúndùn DStv ni mò ń bá gbé ilé.
Torí náà, kínni o rò?
Ṣé kí Intelpoint ò ṣe ìfimúfínlẹ̀?
Intelpoint, ṣé ẹ nífẹ̀ẹ́ sí èyí?
Bí o ò bá mọ̀, Intelpoint ní ẹ̀ka aṣèwádìí ní Techpoint Africa.
Ó dùn mọ́ni pé o fẹ́ gba àlejò Nigerian Fintech Executive Mixer ní Ọjọ́'bọ 17, oṣù Kẹjọ ní ọdún 2023 ní Lekki Phase 1, Lagos.
Kànńpá ni fún ọ bí o bá jẹ́ òpómúléró ní àyè ìfìmẹ̀ẹ̀rọṣètòòṣúná ní ilẹ̀ Nigeria.
Fi orúkọ sílẹ̀ níbí yìí láti wá.
Àyàbá ni ìyẹn ṣá.
Ẹ jẹ́ kí a wọ inú ìròyìn lọ: olùpèsè móhùnmáwòrán orí ẹ̀rọ-afòfurufú ṣebùdó-iṣẹ́ , MultiChoice, ti dáwọ́ iṣẹ́ DStv dúró ní Malawi ní ọjọ́ Ajé 18, oṣù Kẹjọ ọdún 2023. Kínni ìdí ẹ̀?
MultiChoice Malawi (MCM) kéde ètò láti ṣe àfikún iye owó DStv ní orílẹ̀-èdè náà.
Ṣùgbọ́n, látààrí òfin ìtẹ̀lé ìlànà-ìṣe tí Ilé-ẹjọ́ Gíga pa láṣẹ ní òpin oṣù Keje ọdún 2023, àjọ Aṣàkóso Òfin Ìbánisọ̀rọ̀ ní ilẹ̀ Malawi (MACRA) ti bẹ́gi dínà rẹ̀.
Pàtàkì jùlọ, òfin náà dí MCM lọ́wọ́ láti má ṣe àfikún àwọn owó orí DStv.
Ìyẹn ò tún tó ní àlàyé erédìí, àbí?
Òun rè é: Ohun tí ó bí òfin yìí ni àríyànjiyàn tí ó wáyé pé MultiChoice Africa ò ní ẹ̀tọ́ láti sọ iye tàbí yí iye owó iṣẹ́ DStv ní orílẹ̀-èdè náà nítorí pé kì í ṣe òun ni ó ń mú iṣẹ́ náà wá sí ọ̀dọ̀ àwọn èèyàn ìlú tààrà.
Látààrí bẹ́ẹ̀, MultiChoice fi òpin sí àwọn iṣẹ́ rẹ̀ ní Malawi nítorí òfin àìbáramu àti àwọn ìtanràn fún àìtẹ̀lé-òfin, èyí tí díde òṣìṣẹ́ mọ́lẹ̀ wà nínú rẹ̀.
Torí náà, bí o bá ń gbé ní Malawi àbí o mọ olùgbé ní Malawi kan tí ó fẹ́ràn láti máa wo DStv, sọ fún wọn pé kí wọ́n dẹ́kun sísanwó fún iṣẹ́ náà.
Ṣùgbọ́n bí wọ́n bá ti sanwó àsaánlẹ̀ láìpẹ́, wọ́n lè rí iṣẹ́ owó wọn títí àkókò ìwòran ọlọ́gbọ̀n-ọjọ́ yóò fi tẹnu bọ odò tàbí ṣáájú ọjọ́ 10 oṣù Kẹsàn-án, ọdún 2023.
Airtel Africa fọwọ́sowọ́pọ̀ pẹ̀lú MasterCard láti ṣe ìfilọ́lẹ̀ ètò ìfowóránṣẹ́ ìlúsìlú tuntun
Airtel Africa àti MasterCard ti fọwọ́sowọ́pọ̀ láti fi ètò ìfowóránṣẹ́ ìlúsìlú tuntun síta, èyí tí yóò jẹ́ kí ó rọrùn fún àwọn oníbàárà rẹ̀ tí wọ́n jẹ́ mílíọ̀nù 100 ní àwọn orílẹ̀-èdè ilẹ̀ Africa 14 láti lè máa fi owó ránṣẹ́ kí wọ́n sì gba owó káàkiri ìlú sí ìlú.
Àwọn orílẹ̀-èdè wọ̀nyìí ni Chad, Congo Brazzaville, Democratic Republic of Congo, Gabon, Kenya, Madagascar, Malawi, Niger, Nigeria, Rwanda, Seychelles, Tanzania, Uganda, àti Zambia.
Ìkànnì náà yóò ṣe àsopọ̀ àwọn oníbàárà mọ́ àwọn àpamọ́ ní àwọn ọjà tí wọ́n lé ní 145 nípasẹ̀ ìjíṣẹ́ kíákíá, ìfowóránṣẹ́ aláàbò, àti owó ìdúnàádúrà tí kò wọ́n.
Ìgbà àkọ́kọ́ tí MasterCard yóò fọwọ́sowọ́pọ̀ pẹ̀lú Airtel kọ́ nìyìí.
Lẹ́yìn ìgbà tí àwọn àgbà ọ̀jẹ̀ ní ẹ̀ka ìsanwó fi mílíọ̀nù $100 dókòwò nínú òkòwò ètò owó alágbèéká orí ayélujára ti Airtel Africa, Airtel Money, ní oṣù Kẹrin ọdún 2021, MasterCard àti Airtel Money Zambia ṣe ìfilọ́lẹ̀ àṣàyàn ìsanwó orí ẹ̀rọ ayélujára tuntun kan fún àwọn oníbàárà tí wọ́n ní àsùnwọ̀n ní báǹkì àti àwọn tí kò ní.
Ìbáṣepọ̀ náà fún àwọn aṣàmúlò Airtel Money Zambia ní àǹfààní sí ìtakùn àwọn oníṣòwò tí MasterCard ní káàkiri àgbáyé pẹ̀lú àyè ìtajà orí ayélujára ní àgbáyé fún ọ̀pọ̀lọpọ̀ àwọn ìsanwó orí ayélujára.
Ìkéde Àyàbá: Ní oṣù Karùn-ún ọdún 2023, Britam Insurance fọwọ́sowọ́pọ̀ pẹ̀lú Airtel Money àti Inclusivity Solutions, ilé-iṣẹ́ tí ó ń pèsè ọ̀nà àbáyọ fún ìdójútòfò orí ẹ̀rọ ayélujára, láti pèsè ètò ìdójútòfò orí ẹ̀rọ aláàgbéká tí kò wọ́n, èyí tí yóò kárí Kenya.
Ètò ìdójútòfò tí wọ́n pè ní Limodzi Insurance ń dáàbò bo àwọn ẹbí tí owó àmúwọlé wọn kéré kúrò lọ́wọ́ oríṣiríṣi ewu, bíi ìpàdánù owó àmúwọlé tí àwọn olókoòwò kékeré máa rí, àwọn alágbàṣe adáṣiṣẹ́, àbí àwọn èèyàn àti àwọn ẹbí wọn tí wọ́n wà ní ilé-ìwòsàn tàbí tí wọ́n fara pa níbi ìjàm̀bá.
Knife Capital parí àṣekágbá owó ìrànwọ́ kẹta $50m rẹ̀
Akówólókòwò ní àkókò ìdàgbàsókè ti orílẹ̀-èdè South Africa, Knife Capital, ti parí àṣekágbá owó ìrànwọ́ kẹta $50m rẹ̀, Knife Capital III.
Knife Capital gbèrò láti gbájú mọ́ àwọn olùṣòwò orílẹ̀-èdè South Africa tí wọ́n ní ètò ìṣàkóso ìyẹ̀bá olókoòwò ní ìpele Àṣetẹ̀léra B tí wọn yóò sì jùmọ̀ kówó lé àwọn òkòwò láti àwọn orílẹ̀-èdè ilẹ̀ Africa mìíràn pẹ̀lú àwọn olùkówólókòwò ìbílẹ̀.
Ọ̀pọ̀lọpọ̀ àwọn olùkówólókòwò, bíi ìgbìmọ̀ VC, Àjọ Elétò-owó ilẹ̀ Òkèèrè (IFC), Mineworkers Investment Company (MIC), Standard Bank, Skybound Capital, àti Fireball Capital, ní ìfarajìn sí Knife Fund III.
Láti 2010 — ọdún tí wọ́n dá VC sílẹ̀ — ìtẹ̀síwájú ti ń lọ ní mẹ̀lọmẹ̀lọ díẹ̀díẹ̀.
Mílíọ̀nù $10 tí ó jẹ́ owó ìrànwọ́ àkọ́kọ́, tí a mọ̀ sí Knife Capital Fund I àbí HBD Venture Capital, fún àwọn ilé-iṣẹ́ àdìdeelẹ̀ ní owó ìdókòwò ìbẹ̀rẹ̀.
Pẹ̀lú Knife Capital Fund II, ilé-iṣẹ́ VC náà ṣe ìfilọ́lẹ̀ ìfilọ̀ 12J rẹ̀ ní ọdún 2016.
Owó ìrànwọ́ mílíọ̀nù $25 (KNF Ventures), sì ń lọ lọ́wọ́, kówó lé ìpele Àṣelètẹ́ra A gan.
Pẹ̀lú ètò ìṣàkóso àìsí-olókoòwò méje láàárín àwọn owó ìrànwọ́ méjì náà, tí àwọn tí wọ́n gbajúmọ̀ bí i Visa tí ó ra ìpín gba àkóso ilé-iṣẹ́ àdìdeelẹ̀ afìmẹ̀ẹ̀rọṣètòòṣúná Fundamo ní $110M àti ìràpíngbàkóso orderTalk tí UberEats ṣe, Knife Capital ní ìrètí láti mú irú àṣeyọrí yìí wáyé pẹ̀lú owó ìrànwọ́ kẹta rẹ̀ bí ó ti ṣe ń ṣe ìrànwọ́ fún ìmúgbòòrò rẹ̀ káríayé.
Bí ìwọ kò bá bá a
Airtel Kenya gbèrò láti fí owó tí ó lé ní mílíọ̀nù $150 fún ìmúgbòòrò ọwọ́jà ìtakùn
Wọ́n pé Sendy ń dá àwọn iṣẹ́ rẹ̀ dúró tí ó sì ń ṣe àṣàrò láti ta àwọn dúkìá amówówọlé rẹ̀
Ohun tí mò ń kà àti èyí tí mò ń wò
Twitter jẹ gbèsè ìtanràn fún bí ó ṣe pẹ́ kí ó tó tẹ̀lé àṣẹ ìṣàwárí àsùnwọ̀n Donald Trump
Iṣẹ́ Kìí Ṣe Ẹbí Rẹ
Ohun tí o ò mọ̀ nípa ìgbéyàwó
Airtel Kenya gbèrò láti fí owó tí ó lé ní mílíọ̀nù $150 fún ìmúgbòòrò ọwọ́jà ìtakùn
Airtel Kenya gbèrò láti fí owó tí ó lé ní mílíọ̀nù $150 (bílíọ̀nù KSh21.5) láàárín ọdún mẹ́ta tí ó ń bọ̀ láti ṣe ìmúgbòòrò ọwọ́jà ìtakùn rẹ̀.
Ó fẹ́ ṣe èyí nípasẹ̀ ọ̀pọ̀lọpọ̀ àwọn ìgbésẹ̀ tuntun, pẹ̀lú ṣíṣe àfikún ìtakùn àyè iṣẹ́ 649 tuntun káàkiri Kenya.
Aláṣẹ àti Olùdarí ilé-iṣẹ́ ìbánisọ̀rọ̀ olórí afẹ́fẹ́ náà, Ashish Malhotra wí pé Airtel Kenya ń ṣe àṣàrò láti ṣí ó kéré jù ilé-ìṣàtúnṣe kọ̀ọ̀kan ní wọ́ọ̀dù kọ̀ọ̀kan láti mú kí àwọn èèyàn mọ̀ nípa ilé-iṣẹ́ náà dáadáa.
Ó ṣe àkíyèsí pé àwọn wọ́ọ̀dù 250 nìkan ni wọn ò tí ì rí ìkómọ́ra, ààfo tí yóò jẹ́ dídí láàárín oṣù mẹ́ta tí ó ń bọ̀.
Malhotra tún ṣe àfikún pé ilé-iṣẹ́ náà nílò àfikún owó ìdókòwò mílíọ̀nù $150 láàárín ọdún méjì sí mẹ́ta tí ó ń bọ̀, ìyẹn bí wọ́n bá wo ti ìtakùn nìkan.
Ó tún máa kówó lé àwọn nǹkan mìíràn, bíi kí wọ́n gbé àwọn ẹ̀rọ aṣàsopò ìtakùn ìbílẹ̀ tí owó rẹ̀ kò wọ́n jù.
Láti àkókò ìfilọ́lẹ̀ rẹ̀ ní Kenya, ilé-iṣẹ́ ìbánisọ̀rọ̀ olórí afẹ́fẹ́ náà ti fi owó tí ó ju bílíọ̀nù $1 (bílíọ̀nù KSh143.3) dókòwò ní orílẹ̀-èdè náà, tí ọ̀pọ̀ ìdókòwò náà sì wáyé láàárín ọdún mẹ́ta sẹ́yìn.
Ní àfikún, ní oṣù Kẹfà ọdùn 2023, Airtel Kenya kéde ìpinnu rẹ̀ láti ṣe àfikún àwọn àyè iṣẹ́ 349 tuntun láti lè mú ọwọ́jà ìtakùn rẹ̀ gbòòrò títí ìparí ọdún kí ó sì le ṣiṣẹ́ tọ pípèsè iṣẹ́ dátà bí àwọn èèyàn ṣe ti ń bèèrè fún un lemọ́lemọ́.
Àwọn èlò amútakùndẹrùn ilé-iṣẹ́ náà wà kiri àwọn àyè iṣẹ́ 3200 tí wọ́n sì wà káàkiri àwọn orílẹ̀-èdè 47 àbí ní ìdá 89% orílẹ̀-èdè náà.
Ní oṣù Keje ọdún 2023, ilé-iṣẹ́ ìbánisọ̀rọ̀ olórí afẹ́fẹ́ ṣe ìfilọ́lẹ̀ ìtakùn 5G lẹ́yìn ìdánwò fúnọ̀pọ̀lọpọ̀ oṣù.
MultiChoice dáwọ́ iṣẹ́ DStv dúró ní Malawi lẹ́yìn tí ìjọba fi òfin de àfikún owó ọjà
Olùpèsè móhùnmáwòrán orí sátáláìtì, MultiChoice, kò ní gba owó àsansílẹ̀ DStv tuntun tàbí àtúnsopọ̀ ní Malawi bẹ̀rẹ̀ láti Ọjọ́'rú 9, oṣù Kẹjọ ọdún 2023 nítorí kò pèsè ètò iṣẹ́ DStv mọ́ ní orílẹ̀-èdè náà.
Ìgbésẹ̀ yìí wáyé lẹ́yìn ìgbà tí MultiChoice Malawi kéde ìpinnu pé òun yóò fi kún owó DStv ní orílẹ̀-èdè Gúúsù ìlà-oòrùn ilẹ̀ Áfíríkà náà.
Ṣùgbọ́n látààrí òfin ìtẹ̀lé-ìlànà-ìṣe títí ìparí ọ̀rọ̀ ní ilé-ẹjọ́ tí Ilé-ẹjọ́ Gíga orílẹ̀-èdè náà pa láṣẹ ní òpin oṣù Keje ọdún 2023, àjọ Aṣàkóso Òfin Ìbánisọ̀rọ̀ ní ilẹ̀ Malawi ti bẹ́gi dínà àfikún owó orí DStv náà.
Òfin náà dí MultiChoice Malawi (MCM) lọ́wọ́ láti má ṣe àfikún owó orí DStv.
Lẹ́yìn àṣẹ ilé-ẹjọ́ gíga náà kejì, MultiChoice fi òpin sí ètò iṣẹ́ DStv ní Malawi ní àná ọjọ́ 8, oṣù Kẹjọ ọdún 2023.
Ohun tí ó bí òfin yìí ni àríyànjiyàn tí ó wáyé pé MultiChoice Africa ò ní ẹ̀tọ́ láti sọ iye tàbí yí iye owó iṣẹ́ DStv ní orílẹ̀-èdè náà nítorí pé kì í ṣe òun ni ó ń mú iṣẹ́ náà wá sí ọ̀dọ̀ àwọn èèyàn ìlú tààrà.
MultiChoice Africa ò lè ṣe jù kí ó fi òpin sí ètò iṣẹ́ DStv títí láì látààrí òfin ilẹ̀ náà tí ó jẹ́ kí ó nira láti ṣiṣẹ́ àti èrè àìtẹ̀lé òfin, èyí tí bí òṣìṣẹ́ ilé-iṣẹ́ náà ṣe di èrò àtìmọ́lé.
MultiChoice rọ àwọn èèyàn Malawi pé kí wọ́n dẹ́kun sísanwó fún iṣẹ́ DStv mọ́.
Àwọn aṣàmúlò tí wọ́n bá ti sanwó àsaánlẹ̀ láìpẹ́ lè máa lo iṣẹ́ owó wọn títí àkókò ìwòran ọlọ́gbọ̀n-ọjọ́ yóò fi tẹnu bọ odò tàbí kí ó tó di ọjọ́ 10, oṣù Kẹsàn-án ọdún 2023.
Wàyìí, ní ọdún 2023, MultiChoice ṣe àfikún owó iṣẹ́ DStv rẹ̀ ní àwọn orílẹ̀-èdè ilẹ̀ Africa kan, tí South Africa, Nigeria àti Kenya wà nínú wọn.
Fún àpẹẹrẹ, ní oṣù Keje ọdún 2023, ilé-iṣẹ́ náà kéde pé òun ti fi kún owó àwọn ètò DStv àti GOtv òun ní Kenya, bẹ̀rẹ̀ láti ọjọ́ 1 oṣù Kẹjọ ọdún 2023 látààrí ọ̀wọ́ngógó ọjà tí ń peléke sí i ní orílẹ̀-èdè náà àti bí iye owó ìlú náà ṣe ń dínkù.
Yàtọ̀ fún èyí, ní oṣù Kẹrin ọdún 2023, MultiChoice Nigeria ṣe àfikún owó àwọn ètò DStv àti GOtv bí nǹkan ṣe ń wọ́n gógó ní orílẹ̀-èdè náà.
Wọ́n pé Sendy ń dá iṣẹ́ rẹ̀ dúró tí ó sì ń gbèrò láti ta àwọn dúkìá amówówọlé rẹ̀
Wọ́n pé ilé-iṣẹ́ àdìdeelẹ̀ afọjàjíṣẹ́ ilẹ̀ Kenya, Sendy, yóò dá iṣẹ́ dúró tí ó sì ń gbèrò láti ta àwọn dúkìá amówówọlé rẹ̀.
Ilé-iṣẹ́ náà kò tí ì sọ ọ̀rọ̀ púpọ̀ nípa ìdúnàádúrà yìí, bí i irú ilé-iṣẹ́ tí ó fẹ́ rà á, iye tí yóò rà á, àti bóyá àwọn olówó rẹ̀ tuntun yóò túbọ̀ dín àwọn òṣìṣẹ́ ilé-iṣẹ́ náà kù tàbí yóò fi wọ́n sílẹ̀ bí wọ́n ṣe wà.
Ṣùgbọ́n òkòwò náà jẹ́ kí TechCrunch mọ̀ pé ètò ìràpíngbàkóso ń lọ lábẹ́nú lọ́wọ́.
"À ń ṣètò ìràpíngbàkóso lọ́wọ́.
Torí náà, bẹ́ẹ̀ni, wọ́n máa ràpíngbàkóso Sendy.
A máa fi ọ̀rọ̀ àṣẹ àjọkọ síta ní nǹkan bí i ọ̀sẹ̀ méjì sí ìsinyìí.
Kí ó tó di ìgbà náà, a ò ní lè sọ ohunkóhun jù báyìí lọ lọ́wọ́ yìí."
Wọ́n pé owó tán lọ́wọ́ ilé-iṣẹ́ náà ní oṣù méjì sẹ́yìn tí ó sì ti ń gbìyànjú láti dín ìnáwó kù láti ọdún 2022 kí ó bá a lè yè.
Ní ọdún 2022, Sendy gbèrò láti ṣe àgbàjọ mílíọ̀nù $100 ṣùgbọ́n ìwọ̀nba owó díẹ̀ ni ó rí gbà lọ́wọ́ MOL PLUS, àjọ akówólókòwò kékeré ìta fún ìpín ìdókòwò ti ilé-iṣẹ́ ọlọ́kọ̀ ìrìnnà ilẹ̀ Japan kan, ìyẹn Mitsui O.S.K Lines.
Látààrí bẹ́ẹ̀, wọ́n pé Sendy ti ń wá àwọn ọ̀nà mìíràn tí ó lè gbà ran òkòwò rẹ̀ lọ́wọ́, èyí tí ṣíṣe àwárí owó ìrànwọ́ tuntun àti olùrà wà nínú wọn.
Ní ọdún 2022, Sendy ń fọ̀rọ̀wérọ̀ láti gba àfikún owó ìrànwọ́ láti ọwọ́ ọ̀pọ̀lọpọ̀ olùkówólókòwò.
Ṣùgbọ́n, ọ̀kan nínú àwọn olùkówólókòwò gbòógì yọsẹ̀ .
Ìgbésẹ̀ yìí ni ó já òkòwò náà sí kolobo láì sí owó ìrànwọ́ fún ọ̀pọ̀lọpọ̀ oṣù, àti owó tí wọ́n a fi san owó oṣù àwọn òṣìṣẹ́.
Meshack Alloys, Evanson Biwott, Don Okoth àti Malaika Judd ni wọ́n ṣe ìfilọ́lẹ̀ Sendy ní ọdún 2015. Ilé-iṣẹ́ náà ń pèsè àwọn ètò ìṣòwò orí ayélujára, òkòwò àti ìfẹrù-ọkọ̀-jíṣẹ́ fún ààtò àwọn oníbàárà tí Unilever, DHL, Maersk, Safaricom àti òǹtajà alábọ́dé orí ayélujára ilẹ̀ Africa, ìyẹn Jumia wà nínú wọn.
Ilé-iṣẹ́ náà ń so àwọn oníbàárà pọ̀ mọ́ àwọn òkòwò pẹ̀lú àwọn awakọ̀ ìfọjàjíṣẹ́ tí wọn yóò fi ẹrù àti ọjà jíṣẹ́ káàkiri àwọn ibùdó nípa lílo ọ̀kadà, márúwá àti ọkọ̀ ẹrù.
Láti àkókò ìfilọ́lẹ̀ rẹ̀, Sendy ti gba owó ìrànwọ́ tí ó fi léde tí ó tó mílíọ̀nù $26.5 lọ́wọ́ ọ̀pọ̀lọpọ̀ olùkówólókòwò, tí Toyota Tsusho, Atlantica Ventures, VestedWorld, Keppel Capital, Enza Capital, AAICA Investment Pte Ltd, Sunu Capital àti Goodwill Investments wà nínú wọn.
Lápáa bẹ́ẹ̀, ní oṣù Keje ọdún 2022, Sendy dá ìdá 10% nínú ìgbìmọ̀ òṣìṣẹ́ eléèyàn-ọ̀ọ́dúnrún rẹ̀, ó wí pé "àwọn àfojúbà tí ó ń yọ àwọn ilé-iṣẹ́ onímọ̀-ẹ̀rọ ní àgbáyé" ni ó bá àwọn.
Ṣùgbọ́n láti ìgbà náà, òkòwò aṣàkóso ìrìnnà ọjà náà ti ń dín àwọn òṣìṣẹ́ kù láti lè dín ìnáwó wọn kù.
Ní oṣù Kẹwàá, ilé-iṣẹ́ náà fòpin sí ètò ìpèsè ọjà rẹ̀ tí ó sì dín àwọn òṣìṣẹ́ rẹ̀ kù pẹ̀lú ìdá 10%.
Ní oṣù Kejì ọdún 2023, Sendy tún dá àwọn iṣẹ́ rẹ̀ tí ó ń lọ lọ́wọ́ dúró —ìmúṣẹ ìfilọ̀ onígun-sí-igun — ní orílẹ̀-èdè Nigeria láti "wá ohun ìṣàmúlò tí ó tọ́ fún ọjà náà."
Gbígba àyè ìrìnnà sílẹ̀ ní Kenya
O ti máa gbádùn àwọn lẹ́tà ìròyìn Bolu.
Mo sọ fún ọ, apanilẹ́rìn-ín ni.
Nísìnyìí tí mo ti padà dé, ó dá mi lójú pé o máa ṣe àfẹ́rí ẹ̀.
Mo fẹ́ràn àwọn àkòrí lẹ́tà ìròyìn rẹ̀.
Ó ní ọgbọ́n àyínnìke ìṣẹ̀dá àwọn àkòrí.
Ǹjẹ́ o ka àwọn lẹ́tà rẹ̀?
Lọ sí ọ̀nà ìsopọ̀ yìí, kí o sì jẹ́ kí n mọ̀ bí àwọn àkòrí mẹ́ta àkọ́kọ́ náà ò bá wọ̀ ọ́ lójú.
Ẹn, ǹjẹ́ o ṣe àfẹ́rí mi?
Ìsinmi ti mo lọ dùn.
Màá máa bùn ọ́ gbọ́ nípa bí ó ṣe lọ bí ó bá yá, ṣùgbọ́n ṣáájú náà, mo ní àwọn ìròyìn aládùn kan fún ọ.
Òun rè é: ẹ̀ka aṣèwádìí Techpoint Africa, Intelpoint ń pe àwọn òpómúléró ní àyè ìfìmẹ̀ẹ̀rọṣètòòṣúná ní orílẹ̀-èdè Nigeria wá sí ibi Nigerian Fintech Executive Mixer tí yóò wáyé ní Ọjọ́'bọ 17, oṣù Kẹjọ ní ọdún 2023 ní Lekki Phase 1, Lagos.
Forúkọsílẹ̀ níbí yìí láti kópa.
Ohun tí mo ní fún ọ lónìí níyìí:
Aṣàkóso Ìfigagbága ilẹ̀ South Africa ṣe ìyànjú pé kí wọ́n bẹ́gi dínà àdéhùn ìṣòwò Vodacom-Maziv
Ìṣàtúnṣe ìsopọ̀ orí ayélujára ní South Africa
Àwọn èèyàn Kenya lè máa gba àyè ìrìnnà wọn sílẹ̀ báyìí
Aṣàkóso Ìfigagbága ilẹ̀ South Africa ṣe ìyànjú pé kí wọ́n bẹ́gi dínà àdéhùn ìṣòwò Vodacom-Maziv
Àjọ Onífigagbága dá àmọ̀ràn pé kí wọ́n má fọwọ́ sí bí Vodacom ṣe fẹ́ ra ìpín nínú ilé-iṣẹ́ eléèlò amúsopọ̀máyélujára-rọrùn, Maziv. Kínni ìdí èyí?
Ìdúnàádúra ọ̀hún máa fẹ́ dín ìfigagbága ọ̀pọ̀lọpọ̀ àwọn ọjà kúrú tàbí kí ó pa á pátápátá.
Àjọ náà tún wí pé ọ̀pọ̀ àwọn olùkópa nínú ọjà ni wọ́n ti fi ìtakò wọn hàn lórí ìsọléeṣẹ́dọ̀kan náà lẹ́yìn tí ó ṣe ìwádìí fínnífínní tí ó sì ṣe ìfilọ̀ lọ́dọ̀ wọn. Nínú wọn ni àwọn oníṣẹ́ ìtakùn alágbèéká (aOIA), àwọn oníṣẹ́ èlò amúsopọ̀máyélujára-rọrùn àti àwọn olùpèsè ìṣàsopọ̀ ayélujára.
Ṣùgbọ́n, Community Investment Ventures Holdings (CIVH) àti Maziv ti jọ fèsì sí ìyànjú Àjọ náà.
Àkíyèsí: Maziv ni ìyá ilé-iṣẹ́ fún àkójọ èlò amúsopọ̀máyélujára-rọrùn CIVH méjì, ìyẹn Vumatel àti DFA.
CIVH tẹnumọ pé ìyànjú Àjọ náà ò sọ pé ètò náà ti wá sí òpin.
Torí náà, àwọn ẹgbẹ́ náà yóò tọ Ilé-ẹjọ́ Onífigagbága láti pàtẹ ìwífún kí wọ́n sì ṣe àtòjọ ẹjọ́ tiwọn fún ìtẹ́wọ́gbà ìsọléeṣẹ́dọ̀kan náà.
Ìgbà wo ni ó bẹ̀rẹ̀?
Ní ìparí ọdún 2021, àwọn ilé-iṣẹ́ náà fi àdéhùn ìṣòwò oní bílíọ̀nù R13.2 ṣọwọ́ fún olùṣàkóso náà.
Ọ̀ọ́tọ́ adùnmọ́ni: Bí ó tilẹ̀ jẹ́ pé ó máa ń tó oṣù 12 sí 18 kí irú ìdúnàádúrà wọ̀nyìí tó parí, àdéhùn ìṣòwò náà ti wà lórí tábìlì Àjọ náà fún oṣù 20.
Ní ọdún 2022, aṣàkóso ẹ̀ka iṣẹ́ náà, Àjọ-adádúró Aláṣẹ ètò Ìbánisọ̀rọ̀ ní South Africa (AAISA), jẹ́ hòo pẹ̀lú ibá.
Ìṣàtúnṣe ìsopọ̀ orí ayélujára ní South Africa
Ní ọjọ́ Àìkú, àpáta kan yí lulẹ̀ lé Congo Canyon, èyí tí ó mú kí àwọn okùn aṣàsopọ̀-ìbánisọ̀rọ̀ méjì tí wọ́n wà ní abẹ́ omi ní South Africa — Ààtò Okùn aṣàsopọ̀-ìbánisọ̀rọ̀ Ìwọ̀-oòrùn ilẹ̀ Africa (AOIA) àti South Atlantic 3 (SAT-3) — láti já.
Fún àkọọ́lẹ̀, SAT-3 já ní àárọ̀ ọjọ́ Àìkú, nígbà tí AOIA já ní ìrọ̀lẹ́.
Wọ́n gbé wọn sí Òkun Atlantic ni, wọ́n sì ń so South Africa àti ọ̀pọ̀ àwọn orílẹ̀-èdè ilẹ̀ Africa mìíràn papọ̀ mọ́ Europe ni.
Ìjáṣẹ́lẹ́nu-ẹ̀rọ náà wáyé láàárín Democratic Republic of Congo àti Cameroon nípa ṣíṣe àmúlò Ẹ̀rọ Afìtànsánṣàfihàn Àyẹ̀wò-àìṣedéédé Èlò aṣàsopọ̀-ìbánisọ̀rọ̀ Onígbàsígbà tí àwọn ẹ̀rọ lò láti wọ́n ìjìnnàsíra.
ìjáṣẹ́lẹ́nu-ẹ̀rọ yìí ń tọ́ka sí nǹkankan: àsopọ̀ Ayélujára tí kò yára.
Ṣùgbọ́n, àwọn olùpèsè èlò àmúsopọ̀máyélujára-rọrùn ìbílẹ̀, tí Openserve àti Broadband Infraco wà nínú wọn, jọ ń ṣiṣẹ́ papọ̀ láti tún ìdíwọ́ iṣẹ́ àsopọ̀ Ayélujára ṣe.
Fún àpẹẹrẹ, Openserve wí pé àwọn aṣàmúlò ọ̀nà ìtànká olókèèrè tí aládàáni yá ni ìjáṣẹ́-ẹ́rọ náà kóbá ìtakùn rẹ̀.
Ó tún sọ pé ìdókòwò rẹ̀ lórí ìṣàfikún ipá èlò àmúsopọ̀máyélujára-rọrùn yóò tún fún àwọn oníbàárà ní àǹfààní láti máa jẹ ìgbádùn àsopọ̀ Ayélujára.
Ṣùgbọ́n, lórí ìkànnì ìbánidọ́rẹ̀ẹ́ orí ayélujára, Discord, àwọn aṣàmúlò ò rí àwọn ẹ̀rọ apínhùnká tí wọ́n ń ṣiṣẹ́ ní South Africa fi ṣiṣẹ́ rárá.
Ìjáṣẹ́lẹ́nu-ẹ̀rọ Ààtò Okùn aṣàsopọ̀-ìbánisọ̀rọ̀ Ìwọ̀-oòrùn ilẹ̀ Africa (AOIA) náà ti ṣe ìdíwọ́ fún òpómúléró ọ̀nà àsopọ̀ fún olùpèsè ìṣàsopọ̀, ìyẹn i3D.net ti Ubisoft ni fún ohun èlò ìmúṣẹ́ṣe ti ìkànnì ìbánidọ́rẹ̀ẹ́ náà.
Ǹjẹ́ ìrètí àtiṣàtúnṣe ọ̀ran náà wà báyìí?
Ìrètí wà, ṣùgbọ́n yóò gba ọkọ̀ ojú-omi aṣàtúnṣe okùn aṣàsopọ̀-ìbánisọ̀rọ̀ ní oṣù kan kí ó tó dé ibi tí AOIA ti já.
Àwọn èèyàn Kenya lè máa gba àyè ìrìnnà wọn sílẹ̀ báyìí
O lè máa gba àyè ìrìnnà sílẹ̀ lórí ohun èlò ìmúpèègbékáṣe, Bolt, bí o bá wà ní Nairobi, Kenya.
Pẹ̀lú ìrànwọ́ àbùdá Ṣètò Ìrìnnà tuntun, àwọn èèyàn Kenya lè máa ṣètò ìrìnnà wọn sílẹ̀ fún bí i wákàtí 72 ṣáájú àjò wọn, èyí tí yóò fún àwọn awakọ̀ ní àyè láti gbáradì.
Kínni ìdí tí ó ṣe kàn ọ́?
Ṣíṣe àwárí èlò ìrìnnà kò ní jẹ́ ohun ìrònù fún ọ ní àkókò ìrọ́kẹ̀kẹ̀ bí o bá ti pè fún ètò ìrìnnà ṣáájú.
Ṣùgbọ́n ó gbé ọmọ pọ̀n o: Èlé yóò gun orí owó bí o bá fẹ́ lo ètò náà.
Báwo ni o ṣe lè pè fún ètò ìrìnnà ṣáájú àkókò àjò?
Ṣí ohun èlò ìmúṣẹ́ṣe Bolt, tẹ àmì ìdámọ̀ tí ó jọ ọkọ̀ àti kàlẹ́ńdà.
Fi ọjọ́ àti àkókò tí ó fẹ́ fi àjò náà sì sí i, ṣàfihàn ibi tí ò ń lọ, yan irú ẹ̀yà ìrìnnà kan, kí o wà tẹ Gba Bolt Sílẹ̀ láti lè fìdí ìbéèrè rẹ múlẹ̀.
Irú ètò yìí náà wà ní Nigeria.
Mo ṣe àkíyèsí rẹ̀ lórí ohun èlò ìmúṣẹ́ṣe Bolt ní ọjọ́ Àìkú 6 oṣù Kẹjọ, ọdún 2023.
Àwọn èèyàn ilẹ̀ Nigeria lè máa ṣe ìpè sílẹ̀ láti ìṣẹ́jú 15 sí ọjọ́ 30.
Àbùdá Ṣètò Ìrìnnà náà, tí ó kọ́kọ́ wà fún ìlò ní oṣù Karùn-ún ọdún 2023, kò wà fún Bolt nìkan.
Àwọn ilé-iṣẹ́ agbàpèègbéká kan ní ilẹ̀ Africa, tí Uber, Lyft àti Lagos Ride wà nínú wọn, ni wọ́n ti ń gba àwọn oníbàárà láàyè láti máa ṣètò fún wọn w ṣáájú.
Bí ìwọ kò bá bá a
Aṣàwòkọ́ṣe orí ayélujára láti Nigeria ṣe àfihàn bí ó ṣe rí owó ₦220k pa lórí X (Twitter tẹ́lẹ̀)
Grinta ṣe ìràpíngbàkóso kẹta rẹ̀ láàárín ọdún mẹ́ta bí ó ṣe já Auto Cure gbà
Talents Arena rí owó ìdókòwò ìbẹ̀rẹ̀ $750,000 láti mú Gbùngbùn Ilàoòrùn àti Àríwá ilẹ̀ Áfríkà gbòòrò sí i
Safaricom ti Ethiopia fẹ́ gba mílíọ̀nù $257.4 láti ọwọ́ Àjọ Báǹkì Àgbáyé láti mú kí ìsopọ̀ ẹ̀rọ aláàgbéká dára sí i
Ohun tí mò ń kà àti èyí tí mò ń wò
Google ṣe ìfilọ́lẹ̀ Project IDX, agbègbè ìdàgbàsókè afìmọ̀-àtọwọ́dáṣiṣẹ́ orí aṣàwárí tuntun
Bí àrùn KASA Ṣe Kọ́kọ́ Bẹ̀rẹ̀ nínú àwọn Èèyàn
Ọkùnrin Kú, ó Ṣàwárí Òótọ́ Ìgbẹ̀yìn Nípa Erédìí Ẹ̀mí Wa ní Ilé-ayé, Ìmòye & Ìjọ́kan
Maziv fèsì sí ìyànjú aṣàkóso pé kí ó dínà ìsọléeṣẹ́dọ̀kan Vodacom-Maziv oníbílíọ̀nù R13.2
Ìyànjú tí Àjọ aṣàkóso Ìfigagbága ní South Africa ṣe lórí dídá Vodacom lọ́wọ́ kọ́ lórí ẹ̀tàn ìràpíngbàkóso ní Maziv ni ó ti fa àwọn àwílé láti ọ̀dọ̀ Community Investment Ventures Holdings (CVIH) àti Maziv.
Ní ọdún 2022, Community Investment Ventures Holdings (CIVH) dá Maziv sílẹ̀ nípa mímú àwọn àkójọ èlò amúsopọ̀máyélujára-rọrùn rẹ̀ papọ̀, ìyẹn Vumatel àti Dark Fibre Africa (DFA) papọ̀ di ilé-iṣẹ́ ńlá tí ń pèsè èlò àmúsopọ̀máyélujára-rọrùn kan.
Nínú ìfiléde kan, CIVH àti Maziv ṣe ìtẹnumọ́ pé ìyànjú Àjọ náà kò wí pé ètò ìsọléeṣẹ́dọ̀kan náà ti wá sí òpin.
Nítorí náà, wọ́n máa tọ Ilé-ẹjọ́ Onífigagbága náà lọ láti pèsè ìwífún tí wọ́n yóò sì ro tẹnu wọn láti jẹ́ kí wọ́n fọwọ́ sí ìsọléeṣẹ́dọ̀kan náà.
Ní òòjọ́ ọjọ́ Ìṣẹ́gun, Àjọ aṣàkóso Ìfigagbága dá àmọ̀ràn tako fífi ọwọ́ sí bí Vodacom ṣe fẹ́ ra ìpín nínú ilé-iṣẹ́ oníṣẹ́ èlò amúsopọ̀máyélujára-rọrùn, Maziv.
Bí ó tilẹ̀ jẹ́ pé ó máa ń tó oṣù 12 sí 18 kí irú ìdúnàádúrà wọ̀nyìí tó parí, ó gba Àjọ náà ní oṣù 20 láti ṣe ìwádìí kí ó sì fún wọn lésì.
Aṣàkóso náà wí pé ìdúnàádúrà tí wọ́n dá sọ́nà náà yóò fẹ́ dín ìfigagbága kù tàbí kí ó pa á pátápátá ní ọ̀pọ̀lọpọ̀ ọjà.
Ó tún wí pé ó lè máa fi àǹfààní tí àwọn oníbàárà tí wọ́n lọ́rọ̀ tí wọ́n sì ń gbé inú ìgboro ìlú ń jẹ́ látààrí àwọn ipa abáramu tí ìfigagbága oníkánrinkése ní lórí àwọn ohun ìṣàmúlò alágbèéká dun àwọn tí wọ́n wá láti ìdílé kòlà-kòṣagbe.
Àjọ náà tún wí pé ọ̀pọ̀ àwọn olùkópa nínú ọjà ni wọ́n ti fi ìtakò wọn hàn lórí ìsọléeṣẹ́dọ̀kan náà lẹ́yìn tí ó ṣe ìwádìí fínnífínní tí ó sì ṣe ìfilọ̀ lọ́dọ̀ wọn. Nínú wọn ni àwọn oníṣẹ́ ìtakùn alágbèéká (aOIA), àwọn oníṣẹ́ èlò amúsopọ̀máyélujára-rọrùn, àwọn olùpèsè ìṣàsopọ̀ ayélujára àti àwọn mìíràn.
Ṣùgbọ́n, Maziv àti CIVH, nínú ọ̀rọ̀ kan, wí pé ìdókòwò náà yóò fi àyè gba Maziv láti fi èlò àmúsopọ̀máyélujára-rọrùn dá sí àfikún àwọn ilé tí wọ́n fẹ́rẹ̀ tó mílíọ̀nù 1 ní agbègbè tí owó péréte ń wọlé fún, wọ́n yóò mú iṣẹ́ tuntun tí ó tó 10,000 wáyé, wọn yóò fi bílíọ̀nù R10 ó kéré jù jin owónàá ìbẹ̀rẹ̀ iṣẹ́, tí wọ́n sì máa ran ìdásílẹ̀ àwọn òkòwò kéékéèké àti alábọ́dé lọ́wọ́ nípasẹ̀ owó ìrànwọ́ fún ìdókòwò ìbẹ̀rẹ̀, ìyẹn mílíọ̀nù R300 tí wọ́n máa yà sílẹ̀ láti fi jin ìdí yìi gan.
Ní ìparí ọdún 2021, àwọn ilé-iṣẹ́ náà fi àdéhùn ìṣòwò oní bílíọ̀nù R13.2 ṣọwọ́ fún olùṣàkóso náà.
Ó kó owó àsanṣáájú bílíọ̀nù R6, bílíọ̀nù R4.2 fún ìdíyelé àwọn àkójọ èlò amúsopọ̀máyélujára-rọrùn ti Vodacom, and bílíọ̀nù R3 fún ìṣàtúnrà ìpín.
Vodacom yóò san owó fún ìdá 40% nínú ìpín Maziv, tí wọn yóò jọ máa ṣe àkóso òkòwò bí ó tilẹ̀ jẹ́ pé ìpín kékeré ni wọ́n ní.
Bí àdéhùn náà ṣe sọ, Vodacom àti Community Investment Ventures Holdings (CIVH) yóò da àwọn ìtakùn wọn pọ̀ láti ṣẹ̀dá ilé-iṣẹ́ tuntun tí ó ń jẹ́ "Newco" àbí "Fibreco."
Ṣùgbọ́n ní ọdún 2022, CIVH fi hànde pé òkòwò tuntun náà yóò jẹ́ Maziv.
Lẹ́yìn ìyẹn, ní ọdún 2022, aṣàkóso ẹ̀ka iṣẹ́ náà, Àjọ-adádúró Aláṣẹ ètò Ìbánisọ̀rọ̀ ní South Africa (AAISA), jẹ́ hòo pẹ̀lú ibá.
Bákan náà, Maziv àti CIVH wí pé àdéhùn ìṣòwò náà yóò ṣe àǹfààní fún ọjà nítorí pé yóò jẹ́ kí àkójọ èlò amúsopọ̀máyélujára-rọrùn ti Vodacom wà káàkiri fún títà àti rírà fún gbogbo èèyàn lọ́nà tí kò rújú tí kò sì ní ya ẹnikẹni sọ́tọ̀.
Wọ́n pé ìpinnu Àjọ náà láti bẹ́gi dínà àdéhùn ìṣòwò náà ni ó bá ẹ̀ka ìbánisọ̀rọ̀ olórí afẹ́fẹ́ ìbílẹ̀ náà lójijì, èyí tí ó ti ń retí ìsọléeṣẹ́dọ̀kan náà.
Ó tún da yanrìn sí gàrí ètò Remgro, onípìn-ín ìdókòwò tí ó pọ̀ jùlọ ní CIVH, tí ó ti rí ìdúnàádúrà Vodacom gẹ́gẹ́ bí ọ̀nà láti yanjú gbèsè ilé-iṣẹ́ náà.
Ìkọ̀wéforúkọsílẹ̀ yóò Dópin Láìpẹ́: Kọ̀wéforúkọsílẹ̀ Fún Ètò Amúṣẹ́yá ARM Labs fún Lagos TechStars ti ọdún 2023
Ìpè fún gbogbo àwọn ilé-iṣẹ́ àdìdeelẹ̀ aṣẹ̀ṣẹ̀-bẹ̀rẹ̀ tí wọ́n wà ní Africa!
Ètò Amúṣẹ́yá ARM Labs fún Lagos TechStars ti ọdún 2023 ti ń gba ìkọ̀wéforúkọsílẹ̀ báyìí títí di ọjọ́ 9 oṣù Kẹjọ, ọdún 2023.
Má sọ àǹfààní láti gba owó ìdókòwò tí ó tó $120,000 kí o sì dara pọ̀ mọ́ ètò alàyípadà yìí nù.!
Ní ìbáṣepọ̀ pẹ̀lú ARM Labs, ètò alátinúdà tí ó kalẹ̀ sí ìlú Èkó, TechStars tí ó jẹ́ olùkówólókòwò ní ìbẹ̀rẹ̀ iṣẹ́ tí ó ṣe fáfá jùlọ ní àgbáyé láyọ̀ láti kéde ìpè fún ìkọ̀wéforúkọsílẹ̀ fún ètò amúṣẹ́yá rẹ̀ tí ó máa tà wàràwàrà.
Lẹ́yìn àṣeyọrí ètò ìbẹ̀rẹ̀ iṣẹ́ ní ọdún 2022, ètò tí ọdún yìí yóò gbájú mọ́ àwọn ilé-iṣẹ́ àdìdeelẹ̀ aṣẹ̀ṣẹ̀-bẹ̀rẹ̀ ní ilẹ̀ Africa.
Ètò alámójúbà, olóṣù mẹ́ta náà yóò wáyé ní ìlú Èkó, Nigeria.
Láàárín oṣù kan àkọ́kọ́, àwọn ilé-iṣẹ́ àdìdeelẹ̀ tí wọ́n yàn yóò gba ẹ̀kọ́ oníkòópa tí wọn yóò sì máa bá àwọn olùdámọ̀ràn Techstars tí wọ́n lé ní 100 ṣe láti lè ṣàtúnṣe ìṣàfilọ̀ iṣẹ́ wọn.
Àwọn àlejò oní sọ̀rọ̀sọ̀rọ̀, ìdánilẹ́kọ̀ọ́ abálò-ẹni-mu, àti ìrànwọ́ olórí-jorí láti lè ran àwọn olùdásílẹ̀ lọ́wọ́ kí wọ́n lè ṣiṣẹ́ kí wọ́n sì mú iṣẹ́ wọn yá ni oṣù kejì yóò dá lé lórí.
Wọn yóò fi oṣù kẹta jin ṣíṣe ìgbáradì fún àwọn ilé-iṣẹ́ àdìdeelẹ̀ náà láti ṣe àgbajọ owó àti láti ṣẹ̀dá ìbáṣepọ̀ pàtàkì pẹ̀lú olùkówólókòwò.
Ètò ARM Labs fún Lagos TechStars náà jẹ́ ètò amúṣẹ́yá TechStars kan ṣoṣo tí ó wà ní Africa tí àwọn olórí àwùjọ iṣẹ́ pàtàkì ní ilẹ̀ Africa fọwọ́ sí. Nínú wọn ni Ashim Egunjobi, ẹni tí ó jẹ́ Alábàáṣe ní Octerra Capital, Tunde Kehinde, ọmọ ẹgbẹ́ olùdásílẹ̀ ní Jumia tí ó sì tún jẹ́ Olùdásílẹ̀ àti Aláṣẹ àti Olùdarí Lidya, Olumide Soyombo, tí ó jẹ́ Alábàáṣe ní Voltron Capital, Alice Tomdio, Adarí Ètò Owó ní YellowCard, Amandine Lobelle, tí ó jẹ́ Adarí Ètò Iṣẹ́ ní Paystack, àti Adedeji Olowe, tí ó jẹ́ Olùdásílẹ̀ àti Aláṣẹ àti Olùdarí Lendsqr.
Tara ṣàṣà Nísìnyìí - Ìkọ̀wéforúkọsílẹ̀ yóò Dópin ní ọjọ́ 9 oṣù Kẹjọ, ọdún 2023
Wọ́n rọ àwọn olùdásílẹ̀ láti tètè fi ìkọ̀wéforúkọsílẹ̀ wọn ránṣẹ́ nítorí àyẹ̀wò lórí wọn yóò máa lọ lẹ́sẹẹsẹ ni.
Má sọ àǹfààní aláìlẹ́gbẹ́ láti mú ìdàgbàsókè ilé-iṣẹ́ àdìdeelẹ̀ rẹ ya àti àǹfààní ìráàyè sí ìtakùn àwọn olùdámọ̀ràn, olùkówólókòwò, àti àwọn alábàáṣe yìí nù.
Ètò náà yóò bẹ̀rẹ̀ ní ọjọ́ 13 oṣù Kọkànlá, ọdún 2023 tí yóò sì parí pẹ̀lú ìpàtẹ ní Ọjọ́ Ìṣàfihàn-àwòṣe ní ọjọ́ 15 oṣù Kejì, ọdún 2024.
Àwọn olùkópa tí wọ́n lé ní 400+ ni wọ́n wá sí ibi Ọjọ́ Ìṣàfihàn-àwòṣe aláfìwépè-nìkan ti ọdún tí ó kọjá, tí àwọn èèyàn 2,500+ sì ń wo ètò náà bóṣeńlọ lórí YouTube àti LinkedIn.
Nípa Techstars:
TechStars jẹ́ olùkówólókòwò ní ìbẹ̀rẹ̀ iṣẹ́ tí ó ṣe fáfá jùlọ ní àgbáyé, pẹ̀lú bí ó ti ṣe kówó lé àwọn ilé-iṣẹ́ tí wọ́n lé ní 3,700 tí wọ́n sì ní àpapọ̀ iye owó ìpín ìdókòwò lọ́jà tí ó jẹ́ bílíọ̀nù $99 láti ará àwọn ajìfà ètò amúṣẹ́yá rẹ̀.
TechStars tí wọ́n dá sílẹ̀ ní ọdún 2006 ní ìgbàgbọ́ pé àwọn olùṣòwò lè ṣẹ̀dá ọjọ́-ọ̀la tí ó dára sí i fún gbogbo ènìyàn, àti pé kò sí ibi tí èrò ńlá kò ti le wá.
Ìlépa rẹ̀ ni láti kówó lé ọ̀pọ̀lọpọ̀ iye àwọn ilé-iṣẹ́ àdìdeelẹ̀ ní ọdún, èyí tí yóò jẹ́ kí owó ìbẹ̀rẹ̀ iṣẹ́ ó tàn dé ọ̀dọ̀ àwọn olùṣòwò púpọ̀ ní àgbáyé.
Techstars ń ṣe àwọn ètò amúṣẹ́yá tí ó sì ń ṣètò owó ìrànwọ́ tí ó ń kó lé òkòwò kékeré fún ìpín ìdókòwò, ó ń mú àwọn ilé-iṣẹ́ àdìdeelẹ̀, àwọn olùkówólókòwò, àwọn àjọ, àti àwọn ìlú-ńlá mọra láti lè ṣe àgbédìde àwùjọ tí ilé-iṣẹ́ àdìdeelẹ̀ yóò ti yè.
Mọ̀ sí i ní www.techstars.com.
Nípa ARM:
ARM tí wọ́n dá sílẹ̀ ní ọdún 1994 jẹ́ adarí ilé-iṣẹ́ aṣàkóso ìdókòwò tí ó ń pèsè àwọn iṣẹ́ ajẹmọ́ṣàkóso ọrọ̀ fún àkójọ onírúurú àwọn oníbàárà pàtàkì, tí àwọn àjọ, àwọn ìdásílẹ̀ àti àwọn àjọ onítọrẹ-àánú, àwọn èèyàn tí àpapọ̀ ìní amówówọlé wọn gara, àti àwọn afowópamọ́ kéékéèké.
Fún àlàyé síwájú sí i, lọ sí https://www.arm.com.ng/.
Grinta ṣe ìràpíngbàkóso kẹta rẹ̀ láàárín ọdún mẹ́ta bí ó ṣe já Auto Cure gbà
Ilé-iṣẹ́ àdìdeelẹ̀ Egypt, Grinta, ni ó ti kéde pé òun ti ra Auto Cure ní iye kan tí kò fi síta.
Ìràpíngbàkóso náà yóò ran Grinta lọ́wọ́ láti fẹ ọwọ́jà rẹ̀ káàkiri Egypt, òun náà sì ni ẹlẹ́ẹ̀kẹta rẹ̀ láti ìgbà tí wọ́n ti dá a sílẹ̀ ní ọdún 2021.
Tẹ́lẹ̀, ilé-iṣẹ́ àdìdeelẹ̀ náà ra PH Store, àyè ìtajà ohun èlò ajẹmóògùn alátọwọ́-òkòwò-sí-òkòwò, àti EME, ilé-iṣẹ́ aṣẹ̀dá èlò àìrídìmú.
Lẹ́yìn tí ó ra Auto Cure, Mohamed Rezk, alájọdásílẹ̀ àti Aláṣẹ àti Olùdarí ilé-iṣẹ́ àdìdeelẹ̀ náà, yóò dara pọ̀ mọ́ Grinta gẹ́gẹ́ bí i alábàáṣe, tí yóò máa darí ìgbìmọ̀ aṣèpolongo rẹ̀.
Ṣùgbọ́n, ipa tí Amr Kamel, alájọdásílẹ̀ kejì náà yóò kó kò tí ì hànde.
"Sísowọ̀pọ̀ pẹ̀lú Grinta jẹ́ nǹkan ìdùnnú fún wá; ìfarajìn wa láti fi ìmọ̀-ẹ̀rọ ṣètò ọjà àti láti máa tẹ́ àwọn oníbàárà lọ́rùn ni ó jẹ́ kí á dara pọ̀ mọ́ ìgbìmọ̀ ajáfáfá Grinta.
A ti ṣí ìlẹ̀kùn sí ayé ìṣeéṣe, a ò sì ní nawọ́ ọwọ́jà wa sí Alexandria nìkan, ṣùgbọ́n sí jákèjádò Gbùngbùn Ìlà-oòrùn àti ilẹ̀ Africa," Rezk dáhùn.
Ní ọdún 2022, Grinta ṣe àgbàjọ mílíọ̀nù $8 níbi owó ìrànwọ́ ìbẹ̀rẹ̀ iṣẹ́, tí ó wí pé yóò ran ìṣẹ̀dá àkójọ irinṣẹ́ ìṣẹ̀dá èlò ìmúṣẹ́ṣe òun tí yóò sì jẹ́ kí ìmúgbòòrò káàkiri Egypt yá.
Ilé-iṣẹ́ àdìdeelẹ̀ náà, tí ó ń ṣiṣẹ́ pẹ̀lú àwọn òǹtajà tí wọ́n ju 7,000 lọ ni ó ti fi ìbéèrè fún ọjà tí ó lé ní 200,000 jíṣẹ́ láti ọdún 2021.
Auto Cure ní ìdàkejì ti ṣiṣẹ́ pẹ̀lú àwọn ilé-ìtajà òògùn tí ó ju 450 lọ láti fi ìbéèrè fún ọjà 5,000 jíṣẹ́ láti ìgbà tí ó bẹ̀rẹ̀ iṣẹ́.
Bí wọ́n ti ṣe da iṣẹ́ pọ̀ yìí, àwọn ilé-iṣẹ́ méjéèjì lè rí ìpín ọjà afìmẹ̀ẹ̀rọṣètòòlera ní Egypt gbà.
Ní ọdún 2022, àwọn ilé-iṣẹ́ àdìdeelẹ̀ ní ẹ̀ka iṣẹ́ afìmẹ̀ẹ̀rọṣètòòlera ní orílẹ̀-èdè náà ṣe àgbájọ mílíọ̀nù $50.5, tí ó jẹ́ ìdá 6.2% nínú àpapọ̀ owó ìrànwọ́ tí wọ́n gbà jọ.
Talents Arena rí owó ìdókòwò ìbẹ̀rẹ̀ $750,000 láti mú Gbùngbùn Ilàoòrùn àti Àríwá ilẹ̀ Africa gbòòrò sí i
Ilé-iṣẹ́ àdìdeelẹ̀ agbanisíṣẹ́ ní Egypt, Talents Arena ni ó ti ṣe àgbàjọ owó ìrànwọ́ àkọ́gbà ní ìbẹ̀rẹ̀ iṣẹ́ $750,000 láti UI Investments.
Ọ̀pọ̀lọpọ̀ àwọn ọlọ́rọ̀ akówólókòwò aṣẹ̀ṣẹ̀-bẹ̀rẹ̀ láti Egypt àti Saudi Arabia ni àwọn náà ti dara pọ̀ mọ́ ìyípo náà.
Aya Elgebeely dá Talents Arena sílẹ̀ ní ọdún 2019 láti mú ìrọ̀rùn bá ètò ìgbanisíṣẹ́ fún àwọn ilé-iṣẹ́ tí wọ́n wà ní Gbùngbùn Ìlà-oòrùn àti Àríwá ilẹ̀ Africa.
Láti ọdún 2019, ilé-iṣẹ́ àdìdeelẹ̀ náà ti ṣètò fífi ẹgbẹẹgbẹ̀rún àwọn awáṣẹ́ sí ẹnu àwọn iṣẹ́ alòmọ̀-ẹ̀rọ.
Díẹ̀ nínú àwọn orílẹ̀-èdè tí àwọn awáṣẹ́ náà ti rí iṣẹ́ sí ni Egypt, Tunisia, South Africa, Uganda, Germany àti Netherlands.
Ilé-iṣẹ́ àdìdeelẹ̀ náà ti kọ́kọ́ gba $100,000 lọ́wọ́ Flat6Labs àti NilePreneurs, tí ó sì fi ìfẹ́ hàn sí ṣíṣe àgbàjọ mílíọ̀nù $2 fún ìmúgbòòrò.
Bí Elgebeely, tí ó ń ṣiṣẹ́ gẹ́gẹ́ bí i Aláṣẹ àti Olùdarí ilé-iṣẹ́ àdìdeelẹ̀ náà, Talents Arena ń ṣe àmúlò ìmọ̀ àtọwọ́dá àti ìkẹ̀rọnímọ̀ láti fi ìmọ̀ ẹ̀rọ ṣètò ìgbanisíṣẹ́ náà.
Àwòṣe rẹ̀ ń ran àti àwọn aṣàkóso ètò ìgbanisíṣẹ́ àti àwọn awáṣẹ́ bákan náà láti ṣe àwárí àwọn àǹfààní tí ó dára jùlọ.
Talents Arena ń rí owó látààrí gbígba owó àsaánlẹ̀ àti owó ìfiṣẹ́fúnni, tí ó sì jẹ́ pé títí ọdún 2020, ó ti rí owó tí ó ju $65,000 lọ gẹ́gẹ́ bí owó àmúwọlé.
"Ìrànwọ́ owó pàtàkì yìí fún wa ní àǹfààní láti jẹ́ kí ìṣèdá ẹ̀rọ alòmọ̀-àtọwọ́dá-gbanisíṣẹ́ wa yá, tí a sì máa fẹ ọwọ́jà ní ọjà Saudi tí ó ti di ìdá 25% àkójọ àwọn oníbàárà wa mú tẹ́lẹ̀.
Inú wa dùn láti mú ìmọ̀-ẹ̀rọ wa tí ó tayọ jùlọ wá fún àwọn òkòwò káàkiri àwọn ilé-iṣẹ́ ní Saudi Arabia àti Gbùngbùn Ìlà-oòrùn, tí yóò máa ran àwọn aṣàkóso ìgbanisíṣẹ́ àti àwọn agbanisíṣẹ́ lọ́wọ́ láti wá àwọn awáṣẹ́ onímọ̀ pẹ̀lú ìbámu tí ó ga àti iye owó tí ó dára bákan náà ní kíákíá," ó fèsì.
Safaricom ti Ethiopia fẹ́ gba mílíọ̀nù $257.4 láti ọwọ́ Àjọ Báǹkì Àgbáyé láti mú kí ìsopọ̀ ẹ̀rọ aláàgbéká dára sí i
Safaricom tí ilẹ Ethiopia kéde ní ọjọ́ 7, oṣù Kẹjọ, ọdún 2023 pé òun máa gba mílíọ̀nù $257.4 (bílíọ̀nù KSh36.8) láti ìpèsè owó tí Ìgbìmọ̀ Báǹkì Àgbáyé fẹ́ fi ran àwọn iṣẹ́ àkànṣe tuntun ajẹmọ́bánisọ̀rọ̀ orí afẹ́fẹ́ tí ilé-iṣẹ́ náà fẹ́ ṣe.
Ìgbésẹ̀ yìí yóò mú kí ìsopọ̀ ẹ̀rọ alágbèéká ní Ethiopia dára sí i.
Owó ìrànwọ́ náà yóò wá gẹ́gẹ́ bí i ìkówóràpín-òkòwò, ẹ̀yáwó, àti ìṣèdúró láti ẹ̀ka aládàáni akówólókòwò ní Ìgbìmọ̀ Báǹkì Àgbáyé: Àjọ Aṣètò-owó Òkèèrè (AAO) àti Àjọ Onígbìmọ̀-aṣojú Aṣèdúró Ìkówólókòwò (AOAI).
AAO àti àjọ náà ni wọ́n ti kọ́kọ́ kéde ní ọdún 2023 pé wọ́n ti fi ẹnu àdéhùn náà jóná ní ọjọ́ 7 oṣù Kẹjọ, ọdún 2023.
Àdéhùn ìrànwọ́ náà pé kí AAO yá àjọ náà ní mílíọ̀nù $100 (bílíọ̀nù Sh14.3) kí ó sì kó mílíọ̀nù $157.4 (biliọnu KSh22.5) lé Global Partnership for Ethiopia BV (GPE) láti ṣe ìrànwọ́ fún àwọn iṣẹ́ àkànṣe tuntun.
Látààrí bẹ́ẹ̀, AAỌ ní ìpín ìwọ̀nba ní Global Partnership for Ethiopia BV (GPE), nígbà tí Safaricom PLC sì jẹ́ onípìn-ín tí ó pọ̀ jùlọ.
Fún àkọọ́lẹ̀, àjọ náà, tí ó tún ń jẹ́ Global Partnership for Ethiopia BV (GPE), tí Vodafone, Vodacom, Sumitomo Corporation àti British International Investment (BII) wà nínú wọn.
"Pẹ̀lú bí AAO ṣe fẹ́ dara pọ̀ gẹ́gẹ́ alábàáṣe onípìn-ín òkòwò, ìrírí wọn ní ṣíṣe iṣẹ́ elétò àgbáyé àti ipò ìkówólókòwò wọn yóò mú ọ̀pọ̀lọpọ̀ ìyìn àti àpọ́nlé bá àjọ aṣèpinnu náà.
À ń fojú sọ́nà fún ìdásí wọn láti ràn wá lọ́wọ́ láti jẹ́ kí a ní ipa ní ọjà ilẹ̀ Ethiopia, Alága Safaricom ti Ethiopia, Michael Joseph sọ̀rọ̀.
Ní àfikún, AOAI yóò pèsè ìṣèdúró tí iye rẹ̀ tó bílíọ̀nù $1 (bílíọ̀nù KSh143.1) láti kó àwọn ìkówóràpín-òkòwò tí àwọn onípìn-ín tí ó pọ̀ jùlọ ti ṣe ni.
Bákan náà, Ètò Ìṣèdúrò AOAI yóò fi mílíọ̀nù $76 (bílíọ̀nù KSh10.9) dá sí àwọn ìsèdúró AOAI.
Ohun tí ó tún kù, ní oṣù Karùn-ún ọdún 2023, aṣètò owó alágbèéká orí ayélujára ti Safaricom, ìyẹn M-pesa gba ìwé-àṣẹ láti ṣe ìfilọ́lẹ̀ iṣẹ́ ní Ethiopia.
Torí náà, wọ́n pé M-Pesa yóò ṣe ìfilọ́lẹ̀ ní ìdá kẹta nínú ìdámẹ́rin ọdún ìnáwó 2023/24.
Darapọ̀ mọ́ Nnamdi Azodo, olùṣàkóso ohun ìṣàmúlò ní MasterCard, láti kọ́ bí o ṣe lè ṣẹ̀dá Ohun ìṣàmúlò Alábùdá Ìpìlẹ̀ (OAI) ní Pitch Friday
Kínni OAI?
Kínni OAI mi gbọdọ̀ kó sínú?
Ó máa tó àkókò wo tí mo ní láti lo lórí ṣíṣe ẹ̀dá ẹ̀?
Ìwọ̀nyìí ni díẹ̀ nínú àwọn ìbéèrè tí àwọn olùdásílẹ̀ onígbà-àkọ́kọ́ máa ń bèèrè bí wọ́n ti ṣe ń gbìyànjú láti yanjú ohun ìṣàmúlò wọn.
Kíkùnà láti wá ìmọ̀ràn tí ó tọ́, àwọn olùdásílẹ̀ á bọ́ sí ihá, tí yóò sì dá ètò dúró tàbí kí o mú ìṣẹ̀dá òkòwò má bẹ̀rẹ̀ rárá.
Nítorí náà, bí o bá lè rí ìdáhùn sí àwọn ìbéèrè wọ̀nyìí láti ẹnu ẹni tí ó ní ìrírí ọlọ́dún púpọ̀ nínú ètò ìṣẹ̀dá ohun ìṣàmúlò fún díẹ̀ nínú àwọn àjọ elétò owó ní ilẹ̀ Africa ńkọ́?
Mò ń rò ó pé ńṣe ni o máa hán àǹfààní láti gbọ́rọ̀ láti ẹnu rẹ̀ tí o sì tún máa le bèèrè ìbéèrè pàtì ni.
Ohun tí a ní fún ọ ní Pitch Friday nìyẹn.
Nnamdi Azodo, olùṣàkóso ohun ìṣàmúlò ní MasterCard ní yóò máa darapọ̀ mọ́ wa.
Ìrírí Azodo nínú ohun ìṣàmúlò ni ó jẹ́ kí ó bá àwọn ilé-iṣẹ́ bí i báǹkì orí ayélujára ti orílẹ̀-èdè Nigeria àkọ́kọ́, ìyẹn Alat by Wema.
Ó tún darí Àyípadà Olórí Ayélujára ní Union Bank ilẹ̀ Nigeria, tí ó sì ṣẹ̀dá àwọn ohun ìṣàmúlò fún Fairmoney àti Renmoney.
Yóò máa sọ̀rọ̀ nípa ṣíṣẹ̀dá OIA tí yóò sì máa sọ̀rọ̀ nípa ìrírí rẹ̀ ní àwọn ilé-iṣẹ́ wọ̀nyìí.
Pitch Friday máa wáyé ní 3pm ní ọjọ́ Ẹtì, oṣù Kẹjọ, ọdún 2023, ibi ìpàdé náà ni Zone Tech Park, Gbagada Expressway.
Súré lọ sí ọ̀nà àsopọ̀ yìí láti forúkọsílẹ̀.
Owó àkósódù adúróṣinṣin ti PayPal
Mo ní láti dá ọmọ Victoria padà.
Ó ti pé ọ̀sẹ̀ kan tí mo ti ń bá Victoria mójú tó Techpoint Digest, ó dùn púpọ̀ tí ẹ̀yin èèyàn mi náà sì tún jẹ́ òǹwòran dáadáa.
Ọpẹ́ pàtàkì sí Leonard Igweokolo: Ó ṣeun tí ó kàn sí mi; ó mú inú mi dùn lóòótọ́.
Ẹ sì dákun ẹ̀yin èèyàn mi, bí Victoria bá bi yín bóyá ẹ gbádùn àwọn lẹ́tà ìròyìn mi, ẹ jọ̀wọ́ ẹ wí pé ẹ fẹ́ràn wọn; òun ni gbèdéke tí yóò jẹ́ kí n gbá búgan alágbọn tí ó ní òun yóò fún mi pé mo bá òun tọ́jú ọmọ òun.
Àmọ́ ṣá, ohun tí mo ní fún ọ lónìí rè é:
Owó àkósódù adúróṣinṣin ti PayPal
Ilé-iṣẹ́ Agbófinró Kenya ya lu ilé-ìkọ́jàsí Worldcoin
Ìyípo owó ìrànwọ́ $500k ti Buguard
PayPal ti ṣe ìfilọ́lẹ̀ owó àkósódù adúróṣinṣin kan
PayPal USD àbí PYUSD: Ìyẹn ni orúkọ owó àkósódù adúróṣinṣin PayPal, èyí tí wọ́n ṣe ìfilọ́lẹ̀ rẹ̀ ní ọjọ́ Ajé 7, oṣù Kẹjọ ní ọdún 2023.
Bí TechCrunch ṣe gbé e, ilé-iṣẹ́ alo-àká dátà àkósódù tí ó kalẹ̀ sí New York, Paxos Trust Company ni ó fi owó àkósódù adúróṣinṣin náà sí òde, tí owó dọ́là ilẹ̀ Amẹ́ríkà, owó ìrànwọ́ ìjọba onígbàkúkúrú àti àwọn ohun aṣedèèdé owó mìíràn yóò sì ṣe àtìlẹ́yìn fún un.
Kínni owó àkósódù adúróṣinṣin: Wọ́n jẹ́ ẹ̀yà owó àkósódù, èyí tí ó fún wọn ní orúkọ náà, owó àkósódù adúróṣinṣin.
Àwọn owó àkósódù máa ń rí àyípadà aláìròtẹ́lẹ̀ gidigidi, èyí tí ó jẹ́ kí wọ́n ní ewu, kì í ṣe fún ìdókòwò nìkan gan, ṣùgbọ́n gẹ́gẹ́ bí i ọ̀na ìṣèpààrọ̀.
Fún àpẹẹrẹ, bí mo bá ra búgan alágbọn tí iye rẹ̀ jẹ́ $2 lọ́wọ́ Victoria tí mo si fi dèèdé iye Bitcoin náà sanwó fún un, ó ṣeéṣe kí iye Bitcoin náà já wálẹ̀ tàbí kí ó lọ sókè láàárín wákàtí díẹ̀.
Ṣùgbọ́n owó àkósódù dára gidi gan fún àwọn ìdúnàádúrà nítorí pé wọ́n kò ní ààlà, wọ́n yára tí wọn ò sì wọ́n.
Àwọn aṣokùnfà wọ̀nyìí ni wọ́n mú ìnílò fún ẹ̀yà owó àkósódù adúróṣinṣin wáyé.
Kí wá ni ti PYUSD?
Ẹn, bí o bá rò pé owó àkósódù ti kú, èyí jẹ́ ọ̀nà láti sọ fún ọ pé ó ṣì ń ta kébé.
PayPal jẹ́ ilé-iṣẹ́ aṣèṣúná orí ẹ̀rọ tí ó ní iye bílíọ̀nù $71 tí ó ṣètò àwọn ìdúnàádúrà tí iye rẹ̀ lé ní tírílíọ̀nù $1 ní ọdún 2022.
Bí ó bá ń gùnlé owó àkósódù, ìgbà díẹ̀ ni ó kù tí a fi máa rí àwọn ilé-iṣẹ́ aṣèṣúná orí ẹ̀rọ mìíràn tí àwọn náà á máa ṣe irú ẹ̀.
Ṣé PayPal máa padà ṣe é lò fún àwọn èèyàn ilẹ̀ Nigeria?
Lọ́wọ́lọ́wọ́, bí o bá ti lè ṣi àkáǹtì PayPal ní Nigeria, o kàn máa lè máa fi owó ránṣẹ́ ni ṣùgbọ́n o ò le gbà á.
Ṣùgbọ́n ṣe ìpinnu yìí máa yí ìyẹn padà?
Ẹn, kì í ṣe ìgbà àkọ́kọ́ tí PayPal yóò kánlu odò owó àkósódù rè é.
Ní ọdún 2021, ó ṣe ìfilọ́lẹ̀ Checkout with Crypto kí àwọn aṣàmúlò lè fi owó àkósódù sanwó lórí ayélujára, tí àwọn èèyàn ilẹ̀ Nigeria ò sì tún rí owó gbà wọlé lórí PayPal. Èrò mi ni pé kò lè sí ìyàtọ̀ kankan lọ́tẹ̀ yìí.
Ilé-iṣẹ́ Agbófinró Kenya ya lu ilé-ìkọ́jàsí Worldcoin
Àwọn ọlọ́pàá orílẹ̀-èdè Kenya ti ya lu ilé-ìkọ́jàsí kan tí ilé-iṣẹ́ owó àkósódù tí ń jẹ́ Worldcoin ni ní Nairobi.
Àwọn ọlọ́pàá tí wọ́n ní ìwé ìtúlé ni wọ́n pé wọ́n ti lọ yalu ohun-ìní kan tí ó wà ní òpópónà Mombasa Road ní ọjọ́ Àbámẹ́ta 5, oṣù Kẹjọ ní ọdún 2023.
Kínni ìdí tí wọ́n ṣe lọ yalu ilé-ìkọ́jàsí náà?
Láti gbé ẹsẹ̀ lé àwọn ìwé iṣẹ́ àti irinṣẹ́ tí dátà àwọn èèyàn Kenya wà nínú wọn.
Kenya ti fi àìnígbàgbọ́ nínú iṣẹ́ àkànṣe Worldcoin náà hàn tẹ́lẹ̀ nígbà tí ó dá àwọn iṣẹ́ ilé-iṣẹ́ owó àkósódù náà dúró ní orílẹ̀-èdè náà ní ọ̀sẹ̀ tí ó kọjá.
Àfojúsùn Worldcoin ni láti ṣẹ̀dá ibi ìpamọ́ dátà tí ó jẹ́ káríayé fún ètò ìjẹ́rìí ìdánímọ̀ nipa ṣíṣe àyẹ̀wò ẹyinjú gbogbo èèyàn ní àgbáyé.
Kenya ni orílẹ̀-èdè ilẹ̀ Adúláwọ̀ àkọ́kọ́ tí ó ti bẹ̀rẹ̀ iṣẹ́, àwọn ìṣòro tí ó ní ní Ìlà-Oòrùn ilẹ̀ Africa náà sì ń peléke sí i.
Kọmísánà fún Dátà ní ilẹ̀ Kenya, Immaculate Kassait sọ pé ìyá ilé-iṣẹ́ Worldcoin, Tools for Humanity "kò ṣe àfihàn èròńgbá tí ó ní gan ní àkókò ìforúkọsílẹ̀."
Iran bí yóò ṣe lọ yóò kúkú dùn láti wò.
Báyìí ná, o lè wo àròkọ tí mo kọ nípa gbogbo ohun tí o ní láti mọ̀ nípa Worldcoin níbí yìí.
Owó ìdókòwò $500k ti Buguard
Ilé-iṣẹ́ elétò ààbò orí ayélujára àti aṣàkóso àwọn ibùdó ìtakùn tí ó farasin, èyí tí ó kalẹ̀ ní Cairo, ìyẹn Buguard ni ó ti rí owó ìdókòwò $500k gbà níbi ìyípo ìpínwó tí A15 darí tí àwọn olùkówólókòwò aláàánú kópa nínú rẹ̀.
Àyẹ̀wò ìmúgbòòrò, àyẹ̀wò ìdojúkọ ewu àti àyẹ̀wò ìjanilólè ìwífún aládàáni jẹ́ iṣẹ́ ààbò tí Buguard ń ṣe.
Àwọn ilé-iṣẹ́ àdìdeelẹ̀ bí i Fawry, MaxAM, Eksab àti Rabbit jẹ́ díẹ̀ nínú àwọn òkòwò tí ń lo ètò iṣẹ́ ààbò tí Buguard ń pèsè.
Olùdásílẹ̀ àti Adarí Ìmọ̀ Ẹ̀rọ ilé-iṣẹ́ náà, Youssef Mohamed wí pé, "A ní ìpìlẹ̀ káríayé tí àwọn oníbàárà wa sì wá láti àgbáyé, ṣùgbọ́n ìgbésẹ̀ wa ní kíákíá báyìí ni láti tún ní agbára sí i.
Buguard máa lo owó ìrànwọ́ náà láti mú ìgbìmọ̀ iṣẹ́ rẹ̀ gbòòrò sí i, tí wọ́n máa gbájú mọ́ ohun ìṣàmúlò, ètò ìtajà àti àwọn ọ̀nà ìbáṣepọ̀.
Mohamed tún sọ pé ilé-iṣẹ́ náà fojú sọ́nà láti fẹ ọwọ́jà wọn sí Saudi Arabia ní ọdún yìí.
Ilé-iṣẹ́ Agbófinró Kenya ya lu ilé-ìkọ́jàsí Worldcoin, wọ́n gbẹ́sẹ̀ lé àwọn irinṣẹ́ àti ìwé iṣẹ́ fún àyẹ̀wò fínnífínní.
Ìròyìn náà:
Àwọn ọlọ́pàá orílẹ̀-èdè Kenya ti ya lu ilé-ìkọ́jàsí kan tí ilé-iṣẹ́ owó àkósódù tí ń jẹ́ Worldcoin ni ní Nairobi.
Àwọn ẹ̀rọ iṣẹ́ àti ìwé iṣẹ́ tí wọ́n jẹ́ ti ilé-iṣẹ́ náà ní àwọn òṣìṣẹ́ agbófinró náà ti fi òfin gbé níbi ìyalù náà.
Ìyalù náà wáyé lẹ́yìn tí àwọn aláṣẹ ilẹ̀ Kenya ti dá àwọn iṣẹ́ Worldcoin dúró nítorí awuyewuye lórí dátà.
Ìgbìmọ̀ àwọn ọlọ́pàá kan tí wọ́n pé wọ́n ní ìwé ìtúlé tí wọ́n sì ní àtìlẹ́yìn àwọn òṣìṣẹ́ láti oríṣiríṣi ẹ̀ka isẹ́ ni wọ́n ti lọ yalu ilé-ìkọ́jàsí fún ilé-iṣẹ́ owó àkósódù àti aṣèjẹ́rìí ìdánimọ̀ kan tí ń jẹ́ Worldcoin.
Ìkànnì agbéròyìnjáde ìbílẹ̀ kan, KahawaTungu ni ó jábọ̀ pé àwọn ọlọ́pàá náà já wọ ilé-ìkọ́jàsí náà tí ó kalẹ̀ sí òpópónà Mombasa Road ní ọjọ́ Àbámẹ́ta 5, oṣù Kẹjọ ní ọdún 2023.
Kọmísánà fún Dátà ní ilẹ̀ Kenya, Immaculate Kassait sọ pé ìyá ilé-iṣẹ́ Worldcoin, Tools for Humanity "kò ṣe àfihàn èròńgbá tí ó ní gan ní àkókò ìforúkọsílẹ̀."
Wọ́n máa kó dátà tí wọ́n gbà ní ilé-ìkọ́jàsí náà lọ sí olú-iléeṣẹ́ Ìṣàkóso fún Ìwádìí Ọ̀daràn fún àyẹ̀wò fínnífínní.
Ìròyìn yìí jáde ní ọjọ́ díẹ̀ lẹ́yìn tí àwọn aláṣẹ ilẹ̀ Kenya ti dá àwọn iṣẹ́ Worldcoin dúró ní orílẹ̀-èdè náà nítorí awuyewuye lórí dátà.
Wọ́n wí pé àwọn iṣẹ́ ilé-iṣẹ́ náà yóò wà ní ìdádúró títí di ìgbà tí àwọn òṣìṣẹ́ ìjọba tí ọ̀rọ̀ kàn yóò le jẹ́rìí sí i pé kò ní ewu fún àwọn èèyàn Kenya.
Sam Altman, ọ̀kan lára àwọn ọpọlọ tí ó wà lẹ́yìn OpenAI (ChatGPT) ní ó dá iṣẹ́ àkànṣe náà sílẹ̀, tí wọ́n sì ṣe ìfilọ́lẹ̀ rẹ̀ láti lè ṣẹ̀dá ibi ìpamọ́ dátà owó káríayé fún gbogbo èèyàn ní ilé ayé.
Iṣẹ́ àkànṣe náà ń lo ohun èlò kan tí ó ń jẹ́ orb láti lè ṣe àyẹ̀wò ojú àwọn èèyàn tí yóò sì fún wọn ní World ID, tí wọ́n tún ń pè ní "ẹ̀rí ìjénìyàn."
World ID yìí ń ran àwọn èèyàn lọ́wọ́ láti ṣe ìjẹ́rìí ìdánímọ̀ wọn lórí àwọn ìkànnì orí ayélujára láì fi orúkọ tàbí dátà àdáni wọn.
Bí wọ́n ti ṣe fi orúkọ Worldcoin sílẹ̀ gẹ́gẹ́ bí i aṣàkóso dátà ní ilẹ̀ Kenya, àwọn aláṣẹ wí pé kò ní àkóso.
È é ṣe tí àwọn èèyàn ilẹ̀ Kenya fi ń ṣe àyẹ̀wò ojú wọn fún $50?
Ìdáhùn sí àwọn ìbéèrè 11 nípa Worldcoin
O ti máa rí tàbí gbọ́ nípa Worldcoin, iṣẹ́ àkànṣe owó àkósódù tí ó máa ń ṣe àyẹ̀wò ojú láti ṣẹ̀dá ilé-ìṣùrà dátà owó fún àwọn adáríhurun.
Wọ́n ṣe ìfilọ́lẹ̀ Worldcoin ní ọjọ́ 24 nínú oṣù Keje ọdún 2023 tí ó sì ti ní ìforúkọsílẹ̀ mílíọ̀nù 2.1 fún un.
Àwọn èèyàn tuntun ń forúkọsílẹ̀ fún Worldcoin ní gbogbo ìṣẹ́jú mẹ́jọ.
Ìlà gbọọrọ ni ó wà ní oríṣiríṣi ìletò káríayé, tí Kenya náà wà nínú wọn, tí wọ́n ti ń tò láti forúkọsílẹ̀ fún iṣẹ́ àkànṣe owó àkósódù náà tí wọ́n sì ń gba ẹ̀bùn $50 fún ìforúkọsílẹ̀.
Àmọ́ kínni Worldcoin?
Kínni ìdí tí wọ́n fi ń ṣẹ̀dá rẹ̀, àti pé kínni ìdí tí ó fi ń ṣe àyẹ̀wò ẹyinjú wa?
Ìwọ̀nyìí jẹ́ díẹ̀ nínú àwọn ìbéèrè tí a yóò máa dáhùn nínú àròkọ yìí.
Kínni Worldcoin?
Worldcoin jẹ́ ètò owó àti ìdánimọ̀ káríayé tí gbogbo èèyàn káríayé ní àyè sí.
Wọ́n kọ́ ètò yìí lórí àká dátà àkósódù kan, èyí tí ó mú jẹ́ aláílákòóso.
Gẹ́gẹ́ bí Worldcoin ṣe sọ, "Ìṣẹ̀dá rẹ̀ jẹ́ aláílákòóso, ìtumọ̀ ni pé gbogbo iṣẹ́ ìṣàmójútó àti ìṣèpinnu wà pẹ̀lú àwùjọ àwọn aṣàmúlò rẹ̀."
Ó tún lè ṣe ìtumọ̀ fún Worldcoin gẹ́gẹ́ bí i owó àkósódù àti ètò ìṣèdánimọ̀ orí ẹ̀rọ.
Èyí jẹ́ nítorí pé ó ní tókìn owó àkósódù (WLD) tí ó sì ń gba dátà afàbùdádánimọ̀ àwọn èèyàn pẹ̀lú ohun èlò tí ń jẹ́ Orb.
Kínni ìlépa Worldcoin?
Worldcoin ní ìlépa méjì:
Ṣẹ̀dá ètò ìdánimọ̀ tí yóò le dá èèyàn mọ̀ yàtọ̀ sí Ìmọ̀ Àtọwọ́dá.
Ṣẹ̀dá ìtakùn owó oníkáríayé tí gbogbo èèyàn inú ayé máa ní àyè sí.
Ìmọ̀ àtọwọ́dá ti ń gbalẹ̀ kan láti ọdún sẹ́yìn.
Láti orí ChatGPT tí ó lè kọ àròkọ kan fún ọ ní ìṣẹ́jú àáyá sí Midjourney tí ó lè ṣe àtúnrọ àwòrán rẹ ní oríṣiríṣi ibi ìṣẹ̀lẹ̀.
Worldcoin ní ìgbàgbọ́ pé ọ̀nà tí ó dára jùlọ láti dá èèyàn mọ̀ yàtọ̀ sí Ìmọ̀ Àtọwọ́dá ní lílo ọ̀nà afàbùdádánimọ̀.
Ṣùgbọ́n, ó ń fẹ́ kí àwọn èèyàn lè dá ara wọn mọ̀ láìfarahàn.
Èyí túmọ̀ sí pé o máa lè ṣe ìdámọ̀ ara rẹ láì fi ìwífún aládàání bí i orúkọ rẹ síta.
Ètò ìdánimọ̀ yìí ni wọ́n ń pè ní World ID.
Ó kàn nílò àwọn adáríhurun láti forúkọsílẹ̀ nítorí pé ó nílò àyẹ̀wò ẹyinjú, ẹ̀yà afàbùdádánimọ̀ tí ó dá yàtọ̀.
Lọ́gan tí o bá ti ní World ID, o ti di ara ìtakùn owó tí Worldcoin ní.
Báwo ní Worldcoin yóò ṣe ṣiṣẹ́?
Worldcoin yóò ṣiṣẹ́ lórí àká dátà àkósódù gẹ́gẹ́ bí i Bitcoin ni.
Ó máa fí àwọn World ID àti àwọn ìdúnàádúrà lórí rẹ̀ pamọ́ sí orí àká dátà àkósódù náà.
Gbogbo àwọn tí wọ́n bá fi orúkọ sílẹ̀ lórí ìkànnì náà ni ẹnu wọn máa tó ọ̀rọ̀ lórí ohun tí ó bá ń lọ lórí ìkànnì náà.
Gẹ́gẹ́ bí ibùdó ìtakùn náà ṣe sọ, níní tókìn WLD yóò fún àwọn aṣàmúlò ní ẹ̀tọ́-ìníhun àti àyè sí ètò iṣẹ́ Worldcoin.
Èyí lè túmọ̀ sí pé Worldcoin yóò síṣẹ́ bí i àjọ adáṣiṣẹ́ aláìlákòóso (AAA), èyí tí ó túmọ̀ sí pé àwọn èèyàn tí wọ́n ní tókìn WLD yóò le dìbò fún àwọn ìpinnu pàtàkì lórí ètò iṣẹ́ Worldcoin.
Báwo ní wọ́n ṣe ń forúkọsílẹ̀ fún Worldcoin?
Láti forúkọsílẹ̀ fún Worldcoin, o máa nílò World App.
Ohun èlò ìmúṣẹ́ṣe yìí yóò bá ọ ṣẹ̀dá àkáǹtì Worldcoin tí yóò fún ọ ní àyè sí àpamọ́ Worldcoin èyí tí o lè lò láti fi àwọn tókìn WLD, bitcoin, ethereum àti àwọn owó àkósódù tí wọ́n ń ṣe àtìlẹ́yìn fún pamọ́ sí.
O lè lo ohun èlò ìmúṣẹ́ṣe náà láì ṣe àyẹ̀wò ẹyinjú rẹ.
Àmọ́ bí o bá fẹ́ gba àwọn tókìn Worldcoin, o máa ní láti ṣe ìforúkọsílẹ̀ fún World ID, èyí tí ó túmọ̀ sí pé o máa ṣe àyẹ̀wò ẹyinjú rẹ pẹ̀lú Orb tí o sì máa jẹ́rìí sí "ìjéèyàn tí kò ní ẹ̀dà" rẹ.
Kínni ìdí tí Worldcoin ṣe ń ṣe àyẹ̀wò ẹyinjú rẹ?
Worldcoin ń ṣe àyẹ̀wò ẹyinjú rẹ "láti ṣe ẹ̀rí àìlẹ́dà rẹ" àbí "ìjéèyàn tí kò ní ẹ̀dà."
Worldcoin gbàgbọ́ pé òun nílò dátà afàbùdádánimọ̀ aláìlẹ́dà láti lè dá àwọn adáríhurun mọ̀ yàtọ̀ sí Ìmọ̀ Àtọwọ́dá.
Kí ló dé tí kò lo òǹtẹ̀ ìka?
Nítorí pé Worldcoin fẹ́ ṣe ìdámọ́ àwọn èèyàn láì lo dátà àdáni bí i orúkọ, nítorí náà kò ṣe gba dátà afàbùdádánimọ̀ tí ó ti ní àsopọ̀ pẹ̀lú dátà èèyàn tẹ́lẹ̀.
Níbo ni o ti lè ṣe àyẹ̀wò ẹyinjú rẹ ní orílẹ̀-èdè Nigeria?
Kò tí ì sí àwọn oníṣẹ́ Worldcoin kankan ní orílẹ̀-èdè Nigeria báyìí.
O lè ṣe ìbẹ̀wẹ̀ láti jẹ́ oníṣẹ́ Worldcoin níbí yìí.
Níbo ni o ti lè ṣe àyẹ̀wò ẹyinjú rẹ ní orílẹ̀-èdè Ghana?
Ghana ò sí lára àtòjọ àwọn orílẹ̀-èdè tí àwọn oníṣẹ́ Orb wà báyìí lọ́wọ́lọ́wọ́.
Níbo ni o ti lè ṣe àyẹ̀wò ẹyinjú rẹ ní orílẹ̀-èdè Kenya?
Kenya nìkan ni orílẹ̀-èdè ilẹ̀ Africa tí ó ní oníṣẹ́ Orb nínú àwọn orílẹ̀-èdè 18 tí wọ́n ṣe àtòjọ wọn sí orí ibùdó ìtakùn Worldcoin.
Oníṣẹ́ Orb náà wà ní Kenyatta International Convention Centre.
Èló ni o máa gba bí o bá ṣe àyẹ̀wò ẹyinjú rẹ?
O máa gba tókìn WLD 25 tí iye wọn jẹ́ $50.
Kínni o lè fi tókìn WLD ṣe?
O lè pààrọ̀ tókìn WLD láti sanwó ọjà àti iṣẹ́ tààrà tàbí kí o fi wọ́n gba owó.
Wọ́n tún jẹ́ tókìn ìṣàkóso, èyí tí ó túmọ̀ sí pé ó máa fún ọ ní àǹfààní ìdìbò bí ọ̀rọ̀ ìṣèpinnu ètò iṣẹ́ bá délẹ̀.
Ṣé àyẹ̀wò ojú rẹ kí o sì gba $50
Lórí Ìgbàsílẹ̀ ohùn alòmọ̀-ẹ̀rọ ti Techpoint Africa lónìí, a yóò fi àwọn èrò àti òye nípa àwọn kókó ìròyìn tí ń gbóná ní ẹ̀ka ìmọ̀ ẹ̀rọ ní ilẹ̀ Africa hàn.
Àwọn ìṣẹ̀lẹ̀ náà:
Wọ́n fa Bosun Tijani kalẹ̀ fún ipò mínísítà lábẹ́ àwọn ọmọ ẹgbẹ́ ìgbìmọ̀ Ààrẹ Tinubu
Aláṣẹ àti Olùdarí fún Opay kúrò lórí ipò
SEC jẹ́rìí pé òun fi òfin de Binance
Kenya dá iṣẹ́ Worldcoin dúró
O lè gbọ ìtàkúrọ̀sọ tuntun náà lórí Google Podcasts, Apple Podcasts, Spotify, YouTube àti ní ibikíbi tí ó bá ti ń gbọ́ àwọn ìgbàsílẹ̀ ohùn alòmọ̀-ẹ̀rọ rẹ.
O tún lè fi àwọn ìbéèrè àti ìwòye rẹ ránṣẹ́ sí pdocast@techpoint.africa àbí kí o fi èrò rẹ hàn nípa lílo ọ̀rọ̀-aṣàmì #TechpointAfricaPodcast.
Ẹ̀gbọ́n onímọ̀-ẹ̀rọ tí ó gbapò mínísítà
Ẹ ǹlẹ́, Bólú ni ó wà níbí yìí,
Lónìí, a máa ṣe:
Owó ìdókòwò ìbẹ̀rẹ̀ mílíọ̀nù $6 Traction
Èrè àkọ́kọ́ Uber
Wọ́n yọ Quidax kúrò lórí Playstore
Òfin ti de TikTok ní Senegal báyìí
Ọjọ́ kẹta lẹ́yìn tí wọ́n kéde ìpanná ìsopọ̀ ayélujára kejì ní ọdún náà, Senegal ti fi òfin de ìkànnì ìbánidọ́rẹ̀ẹ́ TikTok.
Bí Reuters ṣe sọ, ìjọba ilẹ̀ Senegal ti dí ìkànnì náà pa láti fòpin sí ìyapa.
Moussa Bocar Thiam: Mínísítà fún Ìbánisọ̀rọ̀ ní Senegal tí ó kéde ìpanná ìsopọ̀ ayélujára ní Senegal ní ọjọ́ Ajé tún ní nǹkan láti sọ nípa òfin tí wọ́n fi de TikTok.
"Ohun èlò ìmúṣẹ́ṣe TikTok jẹ́ ìtakùn ìbánidọ́rẹ̀ẹ́ tí àwọn èèyàn elérò aburú láti máa tan àtẹ̀jíṣẹ́ oníkórìíra àti èyí tí ó ń bu ẹnu àtẹ́ lu ìjọba," Thiam fèsì.
TikTok ṣe pàtàkì: Nígbà tí Thiam ní ìgbàgbọ́ pé TikTok ìkànnì à-ń-sátọ̀ fún àwọn èèyàn tí wọ́n ń fẹ́ ṣe ìtànká àtẹ̀jíṣẹ́ oníkórìíra, àwọn òǹtajà orí títì kan nílò ìkànnì náà láti mú ọjà títà wọn yá lórí ayélujára.
Òǹtaja kan sọ fún Reuters pé bí wọ́n ṣe dínà àtilo TikTok jẹ́ "ohun ẹ̀dùn.
Ní ìgbẹ̀yìn, yóò sú èèyàn tí yóò sì mú ìrẹ̀wẹ̀sì báni."
Kí á wò ó láti òkèèrè: Ní àkókò ìpanná ìsopọ̀ ayélujára àkọ́kọ́ ní Senegal, wọ́n sọ pé àwọn elétò ààbò padà rán aṣàmúlò Twitter kan tí ó kọ ìfiléde sí Aláṣẹ àti Olùdarí SpaceX, Elon Musk pé kí ó pèsè ìráàyè sí ayélujára sí Starlink sí ọ̀run ni.
Ẹ̀gbọ́n onímọ̀-ẹ̀rọ tí ó gbapò mínísítà
Wọ́n ti fi orúkọ Bosun Tijani, alájọdásílẹ̀ àti Aláṣẹ àti Olùdarí ibùdó iṣẹ́ alòmọ̀-ẹ̀rọ tí ó tóbi jùlọ ní orílẹ̀-èdè Nigeria, Co-Creation Hub (CcHub), sí inú ìṣí kejì ààtò àwọn mínísítà Ààrẹ Bola Tinubu.
Ẹ̀gbọ́n onímọ̀-ẹ̀rọ tí ó já fáfá: Láti ṣíṣe iṣẹ́ gẹ́gẹ́ bí i Olùṣàkóso Ìdàgbàsókè Òkòwò pẹ̀lú DeliveryKing sí ṣíṣe iṣẹ́ gẹ́gẹ́ bí i Adarí Ìfọjàjíṣẹ́ (Africa) pẹ̀lú Ètò Ìmúṣẹ́yá àwọn Ilé-iṣẹ́ Kéékéèké ní Àgbáyé (GMEAP/EIIAK) ti Hewlett Packard (HP), ìdásí rẹ̀ tí àyè ìmọ̀-ẹ̀rọ jinlẹ̀ gan.
Lábẹ́ ìdarí rẹ̀, CcHub ti gbòòrò láti Yaba tí ó jẹ́ orísun ìpìlẹ̀ rẹ̀ láti máa ṣe ìràpíngbàkóso àwọn ibùdó iṣẹ́ alòmọ̀-ẹ̀rọ ńlá káàkiri ilẹ̀ Africa, tí ó sì sọ ọ́ di aṣètò ìrànwọ́ onímọ̀-ẹ̀rọ fún ìdàgbàsókè tí ó ń ṣe ìgbélárugẹ ilẹ̀ Africa, tí ó sì ń ṣe ìrónilágbára fún àwọn èèyàn pẹ̀lú àwọn irinṣẹ́, àwọn àwùjọ àti owó ìbẹ̀rẹ̀ òkòwò tí wọ́n máa nílò láti bẹ̀rẹ̀ àwọn òkòwò onípa.
Ìfàkalẹ̀ Tijani ń ṣe ìtọ́ka pé Nigeria fẹ́ máa mú àwùjọ onímọ̀-ẹ̀rọ ní ìbáádà.
Ó fẹ́rẹ̀ dá mi lójú pé gbogbo àwọn èèyàn ní àyè onímọ̀-ẹ̀rọ ni wọ́n ń ṣe àtìlẹ́yìn fún Tijani, ṣùgbọ́n nígbà tí à ń dúró dé ìpinnu ìkẹyìn, mo lérò pé yóò dára fún àwùjọ onímọ̀-ẹ̀rọ.
Kenya ti dá àwọn iṣẹ́ Worldcoin dúró
Ọ́fíìsì Ìjọba tí ó ń ṣe Àkóso Abẹ́lé àti orílẹ̀ ní Àpapọ̀ ní ilẹ̀ Kenya ti dá àwọn iṣẹ́ Worldcoin dúró. Worldcoin jẹ́ iṣẹ́ àkànṣe owó àkósódù tí ó ń ṣe àyẹ̀wò ẹyinjú àwọn èèyàn láti lè ṣẹ̀dá ibi ìpamọ́ dátà aṣèdámọ̀ àti ètò owó àwọn adáríhurun ní àgbáyé.
Ìjọba ilẹ̀ Kenya sọ pé iṣẹ́ àkànṣe náà kan òun gbọ̀ngbọ̀n bí ó ti ṣe jẹ́ pé ó kó "ìforúkọsílẹ̀ àwọn èèyàn ìlú nípasẹ̀ gbígba dátà ẹyinjú wọn" sínú.
Kínni Worldcoin: Worldcoin jẹ́ iṣẹ́ àkànṣe owó àkósódù tí ó fẹ́ ṣẹ̀dá ìtakùn ètò owó àti ìdánimọ̀ ní àgbáyé. Kínni ìdí?
Ẹn, Alájọdásílẹ̀ rẹ̀, ìyẹn Sam Altman, ẹni tí ó tún jẹ́ Aláṣẹ àti Olùdarí ilé-iṣẹ́ Onímọ̀-àtọwọ́dá, OpenAI (ChatGPT), sọ pé Worldcoin yóò jẹ́ kí á dá àwọn èèyàn mọ̀ yàtọ̀ sí Ìmọ̀ Àtọwọ́dá.
Ká má parọ́, Ìmọ̀ Àtọwọ́dá tí dára sí i láti ọdún díẹ̀ sẹ́yìn, tí ó sì ṣe pàtàkì láti bẹ̀rẹ̀ sí ní wá ìgbésẹ̀ láti dá a lọ́wọ́ kọ́.
Kí wá ni ti àyẹ̀wò ẹyinjú?
Ohun kan tí a ní tí Ìmọ̀ Àtọwọ́dá kò tí ì ní ni dátà afàbùdádánimọ̀.
Bí i òǹtẹ̀ka, ẹyinjú tí ó ya oníkálukú èèyàn sọ́tọ̀ ni a ní.
Worldcoin ń fẹ́ kí o lè dá ara rẹ mọ̀ láì fi ìwífún aládàání kankan síta.
Èmi yóò pè é ní ìdánimọ̀ tí kò lójú.
Níwọ̀n ìgbà tí ó jẹ́ pé òǹtẹ̀ka ti wà ní ìsopọ̀ pẹ̀lú ìwífún àwọn èèyàn ní ọ̀pọ̀ àyè, Worldcoin lọ fún èlò afàbùdádánimọ̀ tí kò lẹ́gbẹ́ mìíràn.
Lọ́gán tí o bá ti forúkọsílẹ̀ tí o sì ṣe àyẹ̀wò ẹyinjú rẹ, o máa gba World ID àti owó àjẹmọ́nú $54. Má tí ì bẹ́ o!
Kí o tó máa wá òǹtajà alágbèéká Worldcoin kiri láti rí $54 kíákíá, ó yẹ kí o mọ̀ pé àwọn awuyewuye kan wà lórí iṣẹ́ àkànṣe yìí.
Fún àpẹẹrẹ, wọn kò fún àwọn èèyàn tí wọ́n wà ní US ní $54 láti ṣe àyẹ̀wò ẹyinjú wọn.
Iṣẹ́ àkànṣe náà sì tún ní nǹkan ṣe pẹ̀lú Sam Bankman-Fried, Olùdásílẹ̀ FTX tí ó ń jẹ́jọ́ jìbìtì lọ́wọ́lọ́wọ́.
Èmi yóò sì tún lọ ṣe àyẹ̀wò ẹyinjú témi pẹ̀lú gbogbo èyí o, ṣùgbọ́n Nigeria kò tí ì ní òṣìṣẹ́ Worldcoin Orb báyìí.
Diligence Africa fẹ́ ṣe ìrànlọ́wọ́ fún àwọn ilé-iṣẹ́ àdìdeelẹ̀ àti àwọn olùkówólókòwò ilẹ̀ Africa láti ṣe ìpinnu ìkówólókòwò tí ó ṣe fáfá
Wọ́n ti fẹ̀sùn kan Charlie Javice ní oṣù Karùn-ún ọdún 2023 pé ó lu Morgan Chase ní jìbìtì.
Báǹkì náà ra Frank — ilé-iṣẹ́ àdìdeelẹ̀ aṣèrànwọ́ owó Javice — fún mílíọ̀nù $175, ṣùgbọ́n wọ́n padà rí i pé wọ́n dọ́gbọ́n sí iye àwọn aṣàmúlò, wọn ò tó iye tí wọ́n pè wọ́n.
Irú ìṣẹ̀lẹ̀ bẹ́ẹ̀ wọ́pọ̀.
Elizabeth Holmes ń ṣẹ̀wọ̀n ọlọ́dún-mọ́kànlá lọ́wọ́lọ́wọ́ báyìí.
Wọ́n rí i pé Holmes, ẹni ọdún 39, jẹ̀bi ẹ̀sùn jìbìtì ìṣàmúlò ayélujára lẹ́yìn tí àwọn àbọ̀ fihàn pé ìmọ̀-ẹ̀rọ Theranos kò ṣiṣẹ́ bí wọ́n ti ṣe polowo rẹ̀.
Bákan náà, wọ́n fi ẹ̀sùn ọ̀daràn mẹ́jọ kan Sam Bankman-Fried, Aláṣẹ àti Olùdarí ìkànnì ìpààrọ̀ owó àkósódù FTX tẹ́lẹ̀, tí ìfèrúgbówópámọ́, jìbìtì ìní adewómọ́lẹ̀, àti ọjà.
Èyí tí ó súnmọ́ ilé, Prince Boakye Boampong, Aláṣẹ àti Olùdarí Dash, ilé-iṣẹ́ àdìdeelẹ̀ afìmẹ̀ẹ̀rọṣètòòṣúná ilẹ̀ Ghana, tí wọ́n pé wọ́n dá dúró lẹ́nu iṣẹ́ fún ìjjábọ̀ ètò owó òfegè.
Ohun tí àwọn ìṣẹ̀lẹ̀ mẹ́rẹ́ẹ̀rin wọ̀nyìí ní lápapọ̀ ni àwọn olùdásílẹ̀ ilé-iṣẹ́ àdìdeelẹ̀ tí wọ́n ní ìwà ìbàjẹ́ kí wọ́n tó gba owó ìdókòwò láti ìta àbí lẹ́yìn tí wọ́n gbà á.
Ṣùgbọ́n nǹkan mìíràn tí wọ́n tún jọ ní ni ohun tí a lè pè ní àìlákíyèsí àwọn olùkówólókòwò.
Bí ó ti ṣe rí àgbàjọ bílíọ̀nù $2 lọ́wọ́ àwọn olùkówólókòwò tí wọ́n gbajúmọ̀, àwọn kan ò kówó lé FTX látààrí àwọn ìléujà tí wọ́n rí nígbà tí ṣe àkíyèsí.
Alex Pack, Alábàáṣe Olùṣàkóso ní Hack VC sọ fún CNBC pé ilé-iṣẹ́ òun ṣe àwárí ìpàdánù ńlá kan tí àwọn ti ń gbìyànjú láti mọ bí ó ṣe jẹ́ nígbà tí wọ́n ṣe àkíyèsí dáadáa láàárín 2018 àti 2019.
Àwọn ìròyìn báyìí ni ó fún àwọn obìnrin méjì ní kóríyá láti bẹ̀rẹ̀ Diligence Africa, ilé-iṣẹ́ àdìdeelẹ̀ tí ó ń ran àwọn olùdásílẹ̀ àti àwọn olùkówólókòwò pẹ̀lú ètò ìṣàkíyèsí tí ó yẹ.
Ìṣààtò ìkówólókòwò kékeré fún ìpín ìdókòwò gẹ́gẹ́ bí i àjèjì
Ọ̀nà tí o ní ètò ti wà fún ọ láti tọ̀ bí o bá fẹ́ di dókítà.
Ní ọ̀pọ̀ àyè ní àgbáyé, ìyẹn á bẹ̀rẹ̀ pẹ̀lú kíka ìwé iṣẹ́ ọlọ́dún-márùn-ún.
Bẹ́ẹ̀ náà ló ṣe rí bí o bá fẹ́ di agbẹjọ́rò.
Ṣùgbọ́n bí o bá fẹ́ ṣiṣẹ́ ní ẹ̀ka ìkówólókòwò kékeré fún ìpín ìdókòwò ńkọ́?
Kínni o ní láti mọ̀?
Ǹjẹ́ àwọn iṣẹ́ àyànṣe kan wà tí o lè ṣe ní yunifásitì?
Ìwọ̀nyìí ní díẹ̀ nínú àwọn ìbéèrè tí ó bo ọkàn Damilola Thompson nígbà tí ó pinnu láti ṣiṣẹ́ ní ẹ̀ka ìkówólókòwò kékeré fún ìpín ìdókòwò.
Thompson tí ó jẹ́ agbẹjórò bẹ̀rẹ̀ iṣẹ́ òòjọ́ rẹ̀ nípa ṣíṣe ìrànwọ́ ìmúwẹgbẹ́ àti àwọn ọ̀rọ̀ òfin mìíràn fún àwọn olùṣòwò, ṣùgbọ́n kò pẹ́ tí ó fi rí bátánì kan.
Ọ̀pọ̀ nínú wọn ni wọ́n ní àwọn ọ̀nà ìṣàkójọ owó tí ó ní gbèdéke yàtọ̀ fún ẹ̀yáwó ní báǹkì.
Níbi tí ó ti ń wá ọ̀nà láti ṣe ìrànlọ́wọ́, ó ṣe ìwádìí ọ̀nà àtiwá-owó ìrànwọ́ ni ó ti rí àròkọ kan nípa ilé-iṣẹ́ àdìdeelẹ̀ kan tí ó ṣe àgbàjọ owó lọ́wọ́ àwọn olùkówólókòwò kékeré fún ìpín ìdókòwò.
Ìyẹn ni ó mú u mọ ẹ̀ka ìkówólókòwò kékeré fún ìpín ìdókòwò.
Lẹ́yìn oṣù díẹ̀, Eghosa Omoigui bi ilé-iṣẹ́ amòfin tí ó ti bá ṣiṣẹ́ láti wá dúró gẹ́gẹ́ bí i olùdámọ̀ràn fún owó ìrànwọ́ tuntun fún òkòwò rẹ̀, EchoVC.
"Gẹ́gẹ́ bí i agbẹjọ́rò, ìkópa oníbàárà máa jẹ́ alájọṣepọ̀ ni.
Lọ́gán tí o bá ti parí ìfọ̀rọ̀wérọ̀ lórí ìwé àdéhùn ìṣòwò àti àwọn ìwé-ìpamọ́ ìkówólókòwò, o máa fa ìdúnàádúrà náà lé alábàáṣe tí ó ń darí ìkówólókòwò náà ni, òun ni yóò wá máa ṣàkóso ìbáṣepọ̀ láàárín àwọn olùṣòwò.
Mo ti ṣe ìyẹn fún ọjọ́ pípẹ́ tí mo fi mọ̀ pé níbi ṣíse iṣẹ́ pẹ̀lú àwọn olùṣòwò tààrà àti ṣíṣe ìrànwọ́ fún wọn láti wá ọ̀nà ìṣe wọn gan ni ọkàn mí wà."
Bí ó ti ṣe mọ èyí, ó bẹ̀rẹ̀ sí ní ṣe ìwádìí bí agbẹjọ́rò ṣe lè ṣiṣẹ́ ní ẹ̀ka ìkówólókòwò kékeré fún ìpín ìdókòwò.
Àwárí rẹ̀ ni ó mú u lọ sí ibi àwọn iṣẹ́ àyànṣe orí ayélujára àti àwọn ìwé, ṣùgbọ́n lẹ́yìn ìgbà tí ó ti parí wọn, ó rí i pé òun kò tí ì ní ìrírí iṣẹ́ níbẹ̀.
Ìgbésẹ̀ tí ó ṣe lẹ́yìn náà ni láti máa lọ sí àwọn ayẹyẹ ilé-iṣẹ́ àdìdeelẹ̀, láti sọ̀rọ̀, tí ó sì ń bá àwọn èèyàn sọ̀rọ̀ nípa bí ó ṣe lè ran òkòwò àdìdeelẹ̀ wọn lọ́wọ́.
Lẹ́yìn àwọn ìtàkúsọ̀rọ kan, ó rí ipò kan gbà ní EchoVC gẹ́gẹ́ bí i olùdámọ̀ràn inú-ilé.
Láàárín ọdún márùn-ún tí ó tẹ̀lé e, ó ti ṣe oríṣiríṣi iṣẹ́, tí ipò tí ó dìmú gbẹ̀yìn sì jẹ́ Olùkówólókòwò àti igbákejì ààrẹ fún ìdàgbàsókè ilé-iṣẹ́.
Nígbà tí ó wà ní EchoVC, ó dá Ventures Dialogue sílẹ̀ — ilé-iṣẹ́ aláìwá-èrè — pẹ̀lú àwọn ọ̀rẹ́ kan láti lè ṣe ìrànlọ́wọ́ láti ṣe àgbàjọ owó ìdókòwò agbàpín-òwò fún àwọn olùdásílẹ̀ ilé-iṣẹ́ àdìdeelẹ̀ tí ó sì ṣiṣẹ́ pẹ̀lú àwọn olùṣòwò tí wọ́n ju ẹgbẹ̀rún kan lọ.
Pẹ̀lú aáyan láti ní ìrírí gẹ́gẹ́ bí i oníṣẹ́, ó dara pọ̀ mọ́ TradeX ní ọdún 2021 láti darí ìgbìyànjú ìmúgbòòrò rẹ̀, ó kúrò ní oṣù Kẹwàá ọdún 2022 láti dá Diligence Africa sílẹ̀ pẹ̀lú Olaide Olusoji-Oke, alájọṣiṣẹ́pọ̀ rẹ̀ kan nígbà tí ó wà ní EchoVC.
Àkíyèsí tí ó tọ́ ṣe pàtàkì.
Bí wọ́n ti ṣe ṣiṣẹ́ ní ẹ̀ka ìkówólókòwò kékeré fún ìpín ìdókòwò àti pẹ̀lú àwọn ilé-iṣẹ́ àdìdeelẹ̀, àwọn olùdásílẹ̀ méjéèjì ti mọ ipa tí ètò àkíyèsí tí ó tọ́ ṣe ti ṣe pàtàkì fún gbogbo àwọn olùkópa.
"Mo mọ̀, gẹ́gẹ́ bí i olùkówólókòwò, bí ìyẹn ṣe ní ipa lórí òkòwò rẹ.
Pàtàkì jùlọ, àwọn ìròyìn tuntun tí o bá ń gbà láti àwọn ilé-iṣẹ́ agbowó-ìdókòwò ni o máa lò láti pèsè àbọ̀ fún àwọn alábàáṣe olùkówólókòwò rẹ.
Bí o ò bá ti wá lè pèsè irú ìwífún báyìí, yóò ní ipa lórí aáyan rẹ láti ṣe àgbàjọ owó bí ó bá yá,"
Bí ó tilẹ̀ jẹ́ pé àwọn olùdásílẹ̀ kan lè fẹ́ tako èròńgbá olùkówólókòwò láti ṣe àkíyèsí alátẹ̀lé, ó tún tẹnu mọ́ ọ pé ó jẹ́ ìgbésẹ̀ pàtàkì nínú ètò ìkówólókòwò.
Àwọn akówólókòwò gbàpín-òwò ní láti ní ìmọ̀ tí ó kún nípa ilé-iṣẹ́ àdìdeelẹ̀ kan kí wọ́n tó ṣe ìpinnu ìkówólókòwò, torí náà àkíyèsí tí ó tọ́ ṣe pàtàkì.
Ìròrí báyìí ni ó jẹ́ kókó àwọn iṣẹ́ ilé-iṣẹ́ àdìdeelẹ̀ náà: ṣíṣe iṣẹ́ fún àwọn ilé-iṣẹ́ àdìdeelẹ̀ àti àwọn olùkówólókòwò.
Ètò Diligence Africa yóò gbà wọ́n láyè láti bèèrè àbọ̀ àkíyèsí tí ó pé lọ́wọ́ àwọn ilé-iṣẹ́ àdìdeelẹ̀.
Bí wọ́n bá ti ṣe ìbéèrè yìí, ìgbìmọ̀ Diligence Africa yóò ṣe àtúnyẹwò fínnífínní nípa ilé-iṣẹ́ àdìdeelẹ̀ náà tí yóò sì tẹ́ pẹlẹ rẹ̀ pẹ̀lú àbọ̀ àti báàjì díjítà aláìṣeéyí kan.
Bí o bá ń ṣe ààhin ìdí tí ó fi yẹ kí àwọn olùdásílẹ̀ ilé-iṣẹ́ àdìdeelẹ̀ ṣe àkíyèsí kíkún nípa òkòwò àdìdeelẹ̀ wọn, Thompson ṣàlàyé pé ó máa ń ṣe àfihàn bí olùdásílẹ̀ ti ṣe mú u ní ọ̀kúnkúndùn sí ni, tí ó sì máa ń fún ẹni tí ó fẹ́ kówó lé òkòwò náà ní ìbàlẹ̀-ọkàn dé àyè kan.
Ṣùgbọ́n ohun tí ó tún ṣe pàtàkì bákan náà ni ipa tí ó ń kó láti mú àǹfààní ilé-iṣẹ́ àdìdeelẹ̀ láti ṣe àgbàjọ owó ìbẹ̀rẹ̀ iṣẹ́ dára sí i.
Ṣíṣe àkíyèsí tí ó tọ́ lórí ilé-iṣẹ́ kan kì í ṣe erémọdé tí ọ̀pọ̀ àwọn olùkówólókòwò kò sì kí í fẹ́ ṣe é fún àwọn ìdí bí i iye àwọn òṣìṣẹ́ àti agbára wọn, owó, àti àsìkò.
"Wọ́n máa dá ìyẹn dá adarí akówólókòwò, tí ó sì jẹ́ pé ọ̀pọ̀ ìgbà, ìyẹn máa ń dá ọ̀rọ̀ nípa ìṣàgbàjọ owó ìrànwọ́ dúró nítorí ó máa tó di ìgbà tí olùdásílẹ̀ bá tó rí adarí ni, bí bẹ́ẹ̀ kọ́, kò fẹ́rẹ̀ sí ohun ṣíṣe.
Torí náà, ohun tí à ń sọ ni pé níwọ̀n ìgbà tí ó ṣe pé ọ̀kan lára àwọn iṣẹ́ adarí akówólókòwò ni láti ṣe àkíyèsí ìfimúfínlẹ̀ nípa ilé-iṣẹ́ náà, ìyẹn máa jẹ́ iṣẹ́ tiwa láti ṣe àkíyèsí ìfimúfínlẹ̀ nípa àwọn ilé-iṣẹ́ àdìdeelẹ̀."
Àyẹ̀wò àkíyèsí ni yóò jẹ́ kí á mọ ipò tí òkòwò kan wà, Diligence Africa yóò sì ṣe àfihàn-tẹpẹmọ́ èyíkéyìí ìwífún àìdùnmọ́ni tí ó bá rí.
Èyí yóò mú kí ilé-iṣẹ́ náà ò má ṣe ojúsàájú, nítorí àbọ̀ náà dà gẹ́gẹ́ bí i àyẹ̀wò ìwé-ajé ni.
Àwọn olùdásílẹ̀ lè wá yanjú àwọn ìléujà tí wọ́n rí, èyí tí yóò mú wọn wà ní ìgbaradì fún ìkówólókòwò.
"Diligence Africa ń ṣáájú ètò ìṣàkíyèsí ìfimúfínlẹ̀ amúléeṣẹ́ àdìdeelẹ̀ gbáradì àkọ́kọ́ nípa mímú àwọn olùdásílẹ̀ bèèrè àbọ̀ àkíyèsí ìfimúfínlẹ̀ láti yanjú ìsòro ṣáájú, èyí tí ó ń fi ìmúrasílẹ̀ láti gba owó ìrànwọ́ òkòwò agbàpín-òwò láti ọwọ́ àwọn akówólókòwò àti láti mú àǹfààní láti fa olùkówólókòwò, àwọn alábàáṣepọ̀ mọ́ra, àbí àwọn àǹfààní ìràpíngbàkóso láti pọ̀ sí i.
Bí Diligence Africa ṣe ń ṣiṣẹ́
Láìsí àwọn ilé-iṣẹ́ bí i Diligence Africa, àwọn olùkówólókòwò yóò máa gbé àwọn iṣẹ́ kọ̀ọ̀kan tí wọ́n jẹ mọ́ ìṣàkíyèsí afimúfínlẹ̀ fún àwọn ilé-iṣẹ́ amòfin àbí àwọn ilé-iṣẹ́ aṣàyẹ̀wò.
Ṣùgbọ́n ètò iṣẹ́ Diligence Africa tí kò ní kọ́nún-n-kọ́họ kankan nínú ni o jẹ́ kí ó jẹ́ ibi àńyàsí fún gbogbo irú ìṣàkíyèsí afimúfínlẹ̀.
Àwọn tí wọ́n lè jẹ́ oníbàárà sábà máa ń kàn sí ilé-iṣẹ́ náà láti orí ibùdó ìtakùn rẹ̀ àbí àwọn alábàáṣe rẹ̀.
Lọ́gàn tí wọ́n bá ti fọwọ́ sí ìbéèrè kan, wọ́n máa buwọ́ lu ìwé-àdéhùn ìbàṣírí ìwífún (NDA/III) láti dáàbò bo dátà tí wọ́n jọ ní papọ̀.
Fún àwọn olùdásílẹ̀, ìgbìmọ̀ Diligence Africa yóò wọ yára àká dátà wọn láti ṣe àyẹ̀wò gbogbo ìwé-ìpamọ́ wọn àti láti rí i dájú pé wọ́n kún ojú òṣùwọ̀n.
Pẹ̀lú àwọn ètò iṣẹ́ tí wọ́n bẹ̀rẹ̀ láti àkíyèsí onímọ̀ nípa ewu sí ìṣàkíyèsí ìdúnàádúrà àtí ìṣàkíyèsí afimúfínlẹ̀, àwọn oníbàárà lè yan irú iṣẹ́ tí wọ́n nílò.
Ṣùgbọ́n ju àwọn iṣẹ́ ìṣàkíyèsí lọ, ilé-iṣẹ́ náà tún ń pèsè àwọn iṣẹ́ Adarí Ètò Owó onídàáye àti àwọn iṣẹ́ ìṣàkóso/ìmétòoṣẹ́bófinmu fún àwọn ilé-iṣẹ́ àdìdeelẹ̀.
Àwọn ìpènijà, àwọn àǹfààní, àti ìmúkẹ́sẹjárí
Àǹfààní iṣẹ́ tí Diligence Africa ń filọ̀ jẹ́ ọjà tí ó ń tà wàràwàrà lọ́dọ̀ àwọn olùkówólókòwò,pẹ̀lú bí ó ṣe jẹ́ pé àwọn ni wọ́n máa ń nílò àwọn iṣẹ́ wọ̀nyìí.
Ṣùgbọ́n kò fi bẹ́ẹ̀ rí bákan náà fún àwọn olùdásílẹ̀.
Nígbà tí ọ̀pọ̀ ní òye ohun ìṣàkíyèsí fínnífínní jẹ́, ó tọ́ka pé ọ̀pọ̀ ni kò rí ìwúlò rẹ̀ nítorí náà ilé-iṣẹ́ náà ti ń ṣe àtẹnumọ́ ẹ̀kọ́ rẹ̀.
"À ń bá àwọn olùdásílẹ̀ sọ̀rọ̀, àwọn ilé-iṣẹ́ akówólókòwò-gbàpín-òwò, àwọn Alábàáṣe onígbà, àwọn ilé-iṣẹ́ abánidámọ̀ràn, àwọn ilé-iṣẹ́ aṣètòòṣúná fún ìdàgbàsókè, abbl. , tí ọ̀pọ̀ nínú wọn sì ní òye pàtàkì àti ìwúlò àwọn iṣẹ́ wa.
Ṣùgbọ́n nígbà tí a bá ń sọ àwọn ìrírí tí wọ́n ń ṣẹlẹ̀ ní ọja gangan fún wọn, wọ́n tún máa ní òye ìjìnlẹ̀ tí wọ́n sì máa nímọ̀ púpọ̀ tí ohun tí ó mú àwọn iṣẹ́ wa ṣe pàtàkì sí ìdàgbàsókè àwùjọ ilé-iṣẹ́ àdìdeelẹ̀ yóò sì yé wọn sí i."
Ọ̀pọ̀ nínú àwọn ìlànà iṣẹ́ àwọn ilé-iṣẹ́ àdìdeelẹ̀ ní wọ́n jẹ́ àfọwọ́ṣe, ṣùgbọ́n Thompson ṣàlàyé pé ètò náà ni láti mú àwọn apa kan nínú òkòwò di adáṣiṣẹ́.
"A ní ìgbàgbọ́ pé díẹ̀ lára àwọn iṣẹ́ ìṣàkíyèsí wa yóò sì jẹ́ àfọwọ́ṣe nítorí pé nígbà mìíràn, bí o bá rí onítọ̀hùn gan tí ẹ jọ fi wérọ̀ ni o máa rí ìwífún tí ó dára jùlọ."
Pẹ̀lú ọmọ ẹgbẹ́ ìgbìmọ̀ márùn-ún àti àwọn alábàáṣe jákèjádò orílẹ̀-èdè Nigeria, Kenya, South Africa àti Uganda, ìlépa kíákíá ilé-iṣẹ́ àdìdeelẹ̀ náà ni láti ṣiṣẹ́ pẹ̀lú àwọn oníbàárà tí wọ́n pọ̀ sí i ní ọdún tí ó ń bọ̀.
Ó dá Thompson lójú pé sún-kẹrẹ fà-kẹrẹ ní ẹ̀ka ìkówólókòwò kékeré fún ìpín ìdókòwò yóò tó wá sí òpin, nígbà tí ìyẹn bá sì ṣẹlẹ̀, ó ní ìrètí pé Diligence Africa ti wà ní ìgbaradì láti ṣiṣẹ́ pẹ̀lú àwọn ilé-iṣẹ́ àdìdeelẹ̀ àti àwọn akówólókòwò-gbàpín-òwò láti ṣe àdéhùn ìṣòwò.
Èrè Uber àkọ́kọ́ lẹ́yìn ọdún 14
Meta fẹ́ ṣe ìfilọ́lẹ̀ àwọn èlò afọ̀rọ̀jèèyàn Onímọ̀-àtọwọ́dá afarajèèyàn tí wọ́n yóò máa jẹ́ Personas.
Pàtàkì jùlọ, èlò afọ̀rọ̀jèèyàn náà yóò ní àwòmọ́ èèyàn.
Àwọn òṣìṣẹ́ kan ní Meta wí pé àwòṣe àkọ́ṣe èlò afọ̀rọ̀jèèyàn kan tí ó ní àwòmọ́ Abraham Lincoln ti wà nílẹ̀.
Èlò afọ̀rọ̀jèèyàn náà wà lára àwọn ètò tí Meta ṣe láti mú kí àwọn èèyàn máa ṣàmúlò Threads àti àwọn ìkànnì rẹ̀ mìíràn.
Kò sí àníàní pé ọdún 2023 ni "ọdún bá wọn ta á tán àbí kí o gba ilé lọ" fún Mark Zuckerberg, ṣùgbọ́n ẹ jẹ́ kí á máa wò ó bọ̀.
Yàtọ̀ fún Meta, ohun tí mo ní fún ọ lónìí rè é:
Owó ìdókòwò ìbẹ̀rẹ̀ mílíọ̀nù $6 Traction
Èrè Uber àkọ́kọ́
Wọ́n ti yọ Quidax kúrò lórí Playstore
Owó ìdókòwò ìbẹ̀rẹ̀ mílíọ̀nù $6 Traction
Traction, ilé-iṣẹ́ àdìdeelẹ̀ afìmẹ̀ẹ̀rọṣètòòṣúná tí ó ń jẹ́ kí ó rọrùn fún àwọn òkòwò kéékéèké láti rí àyè sí àwọn iṣẹ́ owó lórí ẹ̀rọ ayélujára, ti ṣe àgbàjọ mílíọ̀nù $6 níbi ìyípo owó ìrànwọ́ tí olùkówólókòwò aṣègbélárugẹ ilẹ̀ Africa, Ventures Platform àti Multiply Partners darí.
P1 Ventures náà kópa nínú ìyípo náà.
Ìkànnì náà, tí Mayowa Allí àti Dolapo Adejuyigbe dá sílẹ̀ ní ọdún 2020, ń bá àwọn ilé-iṣẹ́ kéékéèké ṣe àkọsílẹ̀ ọjà títà, ó ń ṣàkóso àkọ́jọ àwọn ọjà tí wọ́n ní, ó ń ṣàkóso àwọn oníbàárà, tí ó sì ń lo àwọn ẹ̀rọ Ìsanwó Ọjà láti gba owó ọjà.
Àwọn olùdásílẹ̀ tí wọ́n kẹ́kọ̀ọ́ lábẹ́ẹ McKinsey náà ronú kan èrò náà fún àwọn ilé-iṣẹ́ àdìdeelẹ̀ lẹ́yìn tí wọ́n fikùnlukùn lórí bí wọ́n ṣe lè mú àlékún bá ọ̀nà ìkópa nínú ètò owó ní Nigeria.
Wọ́n sọ fún TechCrunch pé àwọn báǹkì kò lóye nípa àwọn òkòwò kéékéèké tó débi pé wọ́n á ṣẹ̀dá irú iṣẹ́ ètò owó tí yóò ṣiṣẹ́ fún wọn.
Traction kì í lo àwòṣe aṣojú báńkì bí i Opay, Moniepoint àti àwọn olùfigagbága rẹ̀ mìíràn.
Wọ́n ṣẹ̀dá ọ̀nà àbáyọ náà fún àwọn oníṣòwò láti ìbẹ̀rẹ̀ ni, èyí tí ó túmọ̀ sí pé ẹnikẹ́ni tí ó bá ní Ẹ̀rọ Ìsanwó Ọjà Traction jẹ́ olókoòwò kékeré dípò aṣojú báńkì.
Ilé-iṣẹ́ àdìdeelẹ̀ náà ń bá àwọn òkòwò tí wọ́n ju 70,000 lọ ṣe pọ̀ ní Nigeria tí wọ́n sì ti yá àwọn èèyàn ní bílíọ̀nù ₦2 (mílíọ̀nù $2.6).
Uber ṣe àkọsílẹ̀ èrè àkọ́kọ́ rẹ̀
Uber ṣẹ̀ṣẹ̀ ṣe àkọsílẹ̀ èrè iṣẹ́ àkọ́kọ́ rẹ̀ lẹ́yìn ọdún 14 tí ó ti wà.
Ilé-iṣẹ́ agbàpèègbéká ilẹ̀ US náà jábọ̀ èrè iṣẹ́ mílíọ̀nù $326 fún ìdá kejì ọdún 2023, yàtọ̀ sí mílíọ̀nù $713 tí ó pàdánù ní ìgbà kan náà ní ọdún tí ó kọjá.
Uber tí wọ́n ti lérò pé yóò pàdánù mílíọ̀nù $49.2 fi èrè lẹ́yìn gbogbo ìnáwó mílíọ̀nù $394 fa èrò ìpàdánù náà ya.
Ọ̀kan lára àwọn aṣokùnfà èrè lẹ́yìn ìnáwó tí Uber rí ni èlé 22% tí ó gun orí owó ọkọ̀ lórí ìkànnì náà àti ìṣọ́wóná.
Níbo wá ni Africa wà nínú gbogbo èyí?
Europe, Middle East àti Africa (EMEA) ni wọ́n jẹ́ apawówọlé ńlá kejì — bílíọ̀nù $2.4 — láàárín àwọn ẹkùn mẹ́rin tí ṣàfihàn.
US àti Canada kò yí kúrò ní apawówọlé ńlá tí ó ṣe é gbáralé jùlọ, tí wọ́n mú owó bílíọ̀nù $5.1 wọlé.
Asia Pacific àti Latin America mú bílíọ̀nù $1 àti mílíọ̀nù $627 wọlé ní àtẹ̀léra.
Uber ò sì lẹ́nu: Nínú ìfọ̀rọ̀wánilẹ́nuwò kan pẹ̀lú Aláṣẹ àti Olùdarí Wired Uber, Dara Khosrowshahi láìpẹ́, ó wí pé, "Lọ́gán tí a bá ti ń rí èrè dáadáa, màá tún wá àwọn ìdí mìíràn tí a ò tún fi lẹ́nu.
Nítorí ìyẹn gan ni ó máa ń fún àwọn ìgbìmọ̀ òṣìṣẹ́ ní kóríyá.
A ní irú ìròrí ará ìta tí mi ò fẹ́ kí á sọnù,"
Google Play fa Quidax yọ nínú atòjọ rẹ̀ ní ọjọ́ ìbí ọdún karùn-ún rẹ̀.
Báyìí, àti ṣe àkóso òkòwò owó àkósódù ní ibikíbi ní àgbáyé gan ni atàpátadìde tí wọ́n máa ń sọ.
Láì fi kún un, nǹkan le gidi gan fún àwọn ilé-iṣẹ́ àdìdeelẹ̀ aṣòwò owó àkósódù.
Ikú Owó Àkósódù: Àwọn ilé-iṣẹ́ àdìdeelẹ̀ aṣòwò owó àkósódù mẹ́rin tí wọ́n gbájú mọ́ ilẹ̀ Africa ni wọ́n ti jẹ́ títìpa láàárín oṣù Kẹwàá ọdún 2022 sí ìsinyìí, ṣùgbọ́n Quidax sì wà lára ìwọ̀n díẹ̀ tí wọ́n sì ń ṣiṣẹ́.
Ó ṣeni láàánú pé wọ́n tún fa ilé-iṣẹ́ náà yọ nínú àtòjọ lórí Google Play lánàá, ní ọjọ́ kan náà tí ó ń ṣe àjọyọ̀ pé ó pé ọdún márùn-ún tí ó ti ń ṣiṣẹ́.
Olùdásílẹ̀ àti Aláṣẹ àti Olùdarí ilé-iṣẹ́ náà, Buchi Okoro, kéde lórí Twitter nígbà tí ó tún ń ṣe àfihàn pé wọ́n ti dí àṣùwọ̀n ilé-iṣẹ́ náà pa lórí Twitter.
Kí á wò ó láti òkèèrè: Bí ó tilẹ̀ jẹ́ pé Quidax ye àkókò ọ̀gbẹlẹ̀ fún owó àkósódù tí ó le náà, ó ní láti dín àwọn òṣìṣẹ́ rẹ̀ kù ní ọdún 2022, níbi tí ó ti lé àwọn òṣìṣẹ́ tí wọ́n tó 100 lọ sílé.
Bí ìwọ̀nba àwọn ilé-iṣẹ́ àdìdeelẹ̀ aṣòwò owó àkósódù ṣe ti ń ṣiṣẹ́ síbẹ̀, mo ṣe é ní àdúà fún Quidax pé wọ́n á ṣe dáadáa.
Ṣé Ethereum Classic lè dé $50 lẹ́yìn ìsọdí tí ó ṣẹlẹ̀ láìpẹ́?
Wàyìí, Tradecurve ń darí ìmúgbòòrò ọjà ìṣòwò owó àkósódù aláílákòóso?
Lẹ́yìn ìrúsókèsọdí ní ọjà láìpẹ́, Tradecurve ti jáde gẹ́gẹ́ bí adarí owó àkósódù aláílákòóso nígbà tí Ethereum Classic ṣe àtọ̀já bí iye owó rẹ ṣe ti le lọ sókè tó ní ọdún 2023.
Ethereum Classic, ETC, iye owó ETC, Ethereum Classic (ETC), báwo ni iye owó Ethereum Classic ṣe lè lọ sókè tó, iye owó Ethereum Classic, Ethereum, iye owó Ethereum Classic
Níbi ìrúsókèsọdí ọjà tí ó ṣẹlẹ̀ láìpẹ́, Ethereum Classic (ETC) jẹyọ gẹ́gẹ́ bí ọ̀kan lára àwọn amérèwọlé tí ó tayọ jùlọ.
Lẹ́yìn ìgbà tí iye rẹ̀ ti ré kọjá $20, àwọn olùkówólókòwò ń fẹ́ láti mọ̀ bóyá iye rẹ̀ yóò tún gun $50 padà.
Bákan náà, Tradecurve, iṣẹ́ àkànṣe tuntun tí ó ń ṣe ìlérí láti mú àtúnṣe bá ìṣòwò owó àkósódù, ni ó ṣe agbátẹrù ìsọdí ọjà ìṣòwò owó àkósódù aláìlákòóso.
>>Forúkọ sílẹ̀ Fún Ètò Àkọ́tà Tradecurve<<
Àsọtẹ́lẹ̀ iye owó Etc: Báwo ni iye owó Ethereum Classic yóò ti ṣe lọ sókè tó ní ọdún 2023?
Ethereum Classic (ETC), àká dátà àkósódù tí ó túbọ̀ ń ṣe àmúlò àwọn odù àtilẹ̀bá ti Ethereum ni wọ́n ti ń kíyèsí pé iye owó rẹ̀ yóò gbéra sókè.
Níbi ìrúsókèsọdí ọjà owó àkósódù tí ó ṣẹlẹ̀ láìpẹ́, iye owó Ethereum Classic pààrà sókè sí $23.
Bí ó tilẹ̀ jẹ́ pé iye owó àkósódù náà ti dásẹ̀ padà sí ìpele $19, ọ̀pọ̀lọpọ̀ àwọn aṣètúpalẹ̀ owó àkósódù sì tún ní àfọkànsí pé iye owó Ethereum Classic yóò lọ sókè.
Ní nǹkan bí i ọ̀sẹ̀ díẹ̀ sẹ́yìn, iye owó Ethereum Classic ti dan ìpele ìtako-ìlọsókè ní bèbè $23.00 (Aṣàmì Iye-òkòwò Onígbàsígbà AIO 200 (200EMA)) wò ní ẹ̀ẹ̀mẹta.
Àwọn aṣètúpalẹ̀ ọjà gbàgbọ́ pé iye owó ETC yóò sọdí sókè kọjá ìpele yìí bí ó bá tún dán an wò sí i.
Bí Ethereum Classic bá rú sókè kọjá ìpele iye owó yìí, a lè rí i kí iye owó tókìn náà rápálá gòkè lọ sí $40.
Ǹjẹ́ iye owó Ethereum Classic lè dé $50 ní ọdún 2023?
Ọ̀pọ̀ àwọn aṣètúpalẹ̀ owó àkósódù ni wọ́n gbàgbọ́ pé ó ṣeéṣe.
Ní àfikún sí àtúpalẹ̀ onímọ̀ọ́ṣe tí ó ń kín ìjẹròkè tí ó ní agbára lẹ́yìn, àwọn ìdàgbàsókè pàtàkì ti bá ETC.
Pẹ̀lú bí Ethereum Classic ti ṣe ń wọ́nà láti ṣe àmúlò àwọn àjọ awàṣùrà rẹ̀ dáadáa, àwọn onímọ̀ọ́ṣe ní ìrètí pé iye owó àkósódù náà yóò dé $50.
Tradecurve (TRCV) ń darí ìmúgbòòrò ọjà ìṣòwò owó àkósódù aláìlákòóso pẹ̀lú
Ìgbaradì fún ìmúgbòòrò alágbára ni ó ń bá ọjà ìṣòwò owó àkósódù aláìlákòóso báyìí, Tradecurve (TCRV) ni ó sì ṣáájú.
Pẹ̀lú bí ó ṣe jẹ́ iṣẹ́ àkànṣe owó àkósódù aláìlákòóso tó, Tradecurve rí irú àkíyèsí tí ó rí yìí nítorí irú ìlò aláìlẹ́gbẹ́ tí ó wà fún ni.
Tradecurve ń ṣe àgbédìde ohun tí yóò jẹ́ ìkànnì ìṣòwò àkọ́kọ́ tí àwọn aṣàmúlò yóò ti ní àǹfààní láti rí àyè sí tí wọ́n yóò sì lè ṣòwò àwọn irinṣẹ́ owó lórí ọjà owó afiye-ìní-dúró àgbáyé.
Ní orí ìkànnì náà, àwọn aṣàmúlò yóò lè ṣòwò ọjà ìṣùrà, owó afiye-ìní-dúró aládèéhùn ìṣòwò ọjọ́ iwájú, ìṣòwò owó òkèèrè, owó àkósódù, àti àwọn ohun èlò pẹ̀lú àṣùwọ̀n kan ṣoṣo.
Èyí yóò yanjú ìṣòro tí àwọn oníṣòwò máa ń kojú lórí ṣíṣe àkóso ọ̀pọ̀ àwọn àṣùwọ̀n.
Ní àfikún, yóò so Tradecurve pọ̀ mọ́ ọ̀kan lára àwọn ọjà tí ó tóbi jùlọ ní àgbáyé.
Ní oṣù Kẹfà ọdùn 2022, Bank for International Settlement ṣe ìdíyelé pé iye tí ọjà owó afiye-ìní-dúró ní àgbáyé tó tírílíọ̀nù $632.
Èyí yóò fún Tradecurve ní ìsọ̀nídowó aláìpayeọjàlára tí ó pọ̀ ju gbogbo àwọn iṣẹ́ àkànṣe owó àkósódù aláìlákòóso mìíràn lọ.
Nípa bí ó ti ṣe yanjú ìṣòro ńlá kan tí owó àkósódù aláìlákòóso ní, Tradecurve ti gba àyè asíwájú ní ètò ìmúgbòòrò ńlá tí ó ń bọ̀.
Àwọn aṣètúpalẹ̀ owó àkósódù sọ àsọtẹ́lẹ̀ pé ọjà rẹ̀ yóò ní ipa dáadáa lórítókìn ìṣàmúlò ti Tradecurve, TRCV.
Ní àkókò ìtẹ̀jáde, iye owó tókìn TRCV kan jẹ́ $0.025 ní ìpele karùn-ún ètò àkọ́tà rẹ̀ ṣùgbọ́n ìrètí wà pé yóò gbéra sókè kan iye owó tí ó ga tó $0.029 ní ọ̀sẹ̀ tí ó ń bọ̀.
Àsọtẹ́lẹ̀ ọlọ́jọ́-pípẹ́ fi iye owó TRCV tì sí $1.5 kí ọdún yìí tó parí, tí yóò sọ ọ́ di ọ̀kan lára àwọn amérèwọlé tí ó tóbi jùlọ ní ọdún 2023.
Lọ sí àwọn ọ̀nà àsopọ̀ tí wọ́n wà ní ìsàlẹ̀ fún àlàyé síwájú sí i nípa Tradecurve àti tókìn TRCV:
Síratẹ Ibíyìí Fún Ibùdó Ìtakùn náà
Síratẹ Ibíyìí Láti Ra Tókìn Àkọ́tà TCRV
Tẹ̀lé Wa lórí Twitter
Darapọ̀ mọ́ Àwùjọ Wa lórí Telegram
AAỌ (Àjọ Aṣàkóso Ọjà Ohun Ìní Aṣeéṣòwò) ti orílẹ̀-èdè Nigeria ni ó ti jẹ́rìí pé òun fi òfin de ìkànnì apààrọ̀ owó àkósódù ní àgbáyé, ìyẹn Binance tí ó sì kìlọ̀ fún àwọn ìkànnì ìpààrọ̀ tí wọn ò forúkọsílẹ̀ láti máa rawọ̀ sí àwọn akówólókòwò ilẹ̀ Nigeria
Ìròyìn náà:
Àjọ Aṣàkóso Ọjà Ohun Ìní Aṣeéṣòwò (AAỌ) ti orílẹ̀-èdè Nigeria ni ó ti kéde pé òfin ti lòdì sí ìkànnì apààrọ̀ owó àkósódù ní àgbáyé, ìyẹn Binance ní orílẹ̀-èdè náà.
Ó jẹ́rìí pé binance.com gan ni ìwé àpínká tí òun fi léde láti ọjọ́ 9 oṣù Kẹfà ní ọdún 2023 tí ó ń tọ́ka sí Binance Nigeria Limited ń bá wí.
Àjọ náà tún ṣe ìkìlọ̀ fún àwọn ìkànnì ìkówó lé owó àkósódù mìíràn láti máa rawọ̀ sí àwọn akówólókòwò ilẹ̀ Nigeria.
Ní ọjọ́ 9 oṣù Kẹfà ní ọdún 2023 ni AAỌ (Àjọ Aṣàkóso Ọjà Ohun Ìní Aṣeéṣòwò) kéde pé òfin ti de Binance Nigeria Limited ní orílẹ̀-èdè Nigeria.
Ṣùgbọ́n Binance sọ fún Techpoint Africa pé òun ò ní ìbátan kankan pẹ̀lú àjọ tí ń jẹ́ "Binance Nigeria Limited."
Ní ọjọ́ Ẹtì oṣù Keje ọdún 2023, Àjọ Aṣàkóso Ọjà Ohun Ìní Aṣeéṣòwò (AAỌ) sọ ọ́ di mímọ̀ pé Binance gan ni òun ń bá wí tí ó sì fi ibùdó ìtakùn wọn binance.com sí i.
Ìwé àpínká náà lọ báyìí, "Àjọ tún ṣe àtẹnumọ́ pé àwọn iṣẹ́ Binance, https://www.binance.com àti irú àwọn ìkànnì bẹ́ẹ̀ mìíràn níbi tí Ilé-iṣẹ́ yóò ti máa rawọ́ sí àwọn olùkówólókòwò kò ní ìforúkọsílẹ̀, bẹ́ẹ̀ Àjọ kò ní àkóso lórí wọn, nítorí náà, òfin ti de àwọn iṣẹ́ wọn ní orílẹ̀-èdè Nigeria.
Àjọ Aṣàkóso Ọjà Ohun Ìní Aṣeéṣòwò (AAỌ) kíò ní ìgbàgbọ́ nínú owó àkósódù
Àjọ Aṣàkóso Ọjà Ohun Ìní Aṣeéṣòwò (AAỌ) tún ṣe ìkìlọ̀ fún mùtúmùwà láti má kówó lé owó àkósódù nítorí pé wọ́n "ní ewu tí ó pọ̀ gan tí èèyàn sì le pàdánù gbogbo owó ìdókòwò náà."
Ó tún ṣe ìyànjú pé kí àwọn èèyàn má ṣe dókòwò pẹ̀lú tàbí ní orí àwọn ìkànnì tí kò forúkọsílẹ̀ tàbí tí àjọ náà kò ní àkóso lórí wọn.
Ó fi ìkìlọ̀ síta fún àwọn ìkànnì tí kò forúkọsílẹ̀ tí wọ́n sì ń rawọ́ sí àwọn akówólókòwò ilẹ̀ Nigeria.
Ìṣàkóso lórí owó àkósódù ní orílẹ̀-èdè Nigeria di ìsinyìí
Ní ọjọ́ Ẹtì oṣù Karùn-ún ọdún 2022 ni àjọ AAỌ fi àwọn òfin àti ìlànà iṣẹ́ sílẹ̀ fún gbogbo àwọn olùpèsè iṣẹ́ ajẹmówó orí ayélujára tàbí owó àkósódù ní orílẹ̀-èdè náà.
Àwọn Òfin AAỌ: àwọn Aláṣẹ àti Olùdarí ìkànnì ìpààrọ̀ Owó àkósódù máa fẹ̀yìn tì lẹ́yìn ọdún 10
Àjọ Aṣàkóso Ọjà Ohun Ìní Aṣeéṣòwò (AAỌ) ṣe àfihàn àwọn ìnílò láti gba ìwé àṣẹ fún àwọn ìkànnì tí wọ́n ń ṣiṣẹ́ pẹ̀lú àwọn ohun ìní orí ayélujára, ìpínsísọ̀rí àwọn ìkànnì náà àti àwọn ìlànà iṣẹ́ fún iṣẹ́ wọn.
Àwọn ìnílò láti ṣe ìforúkọsílẹ̀ ìkànnì ìpààrọ̀ owó àkósódù ní Nigeria ni mílíọ̀nù $1.2, ó kéré jùlọ, tí yóò jẹ́ owó ìbẹ̀rẹ̀ iṣẹ́ àsansílẹ̀, owó ìforúkọsílẹ̀ $72,000, owó ìṣaáyan $722 àti owó ìbẹ̀wẹ̀ $240.
Ìkéde AAỌ pé òfin ti de Binance náà ni ó sojú ìgbìyànjú láti mú kí ìkànnì ìpààrọ̀ owó àkósódù náà àti àwọn mìíràn láti forúkọsílẹ̀ ní orílẹ̀-èdè náà kí wọ́n sì tẹ̀lé àwọn ìlànà tí ó ń ṣe àkóso àwọn ìkànnì ìpààrọ̀ owó àkósódù.
Nígbà tí Binance ti ní àṣẹ ìṣiṣẹ́ tí ó sì ti forúkọsílẹ̀ ní ọ̀pọ̀lọpọ̀ àwọn orílẹ̀-èdè, South Africa nìkan ni orílẹ̀-èdè ilẹ̀ Africa tí ó ti ní àṣẹ ìṣiṣẹ́ lábẹ́ ìjọba.
Àwọn ìṣòro ní OPay?
Victoria parọ́ fún yín, mi ò kì í ṣe apanilẹ́rìn-ín.
Gẹ́gẹ́ bí ẹ ti mọ̀, Victoria ti lọ fún ìsinmi tí ó nílò gidi gan tí ó sì ti fi iṣẹ́ lé mi lọ́wọ́ láti máa fi Techpoint Digest ránṣẹ́ sí àpò àtẹ̀jíṣẹ́ yín.
Nínú ímeèlì tí ó fi ránṣẹ́ si yín gbẹ̀yìn, ó wí pé apanilẹ́rìn-ín ni mí ṣùgbọ́n èyí kì í ṣe irọ́ rárá.
Mo máa ń dá ẹ̀rín pa òṣọ́nú ní pàápàá, màá sì gbìyànjú agbára mi láti mú kí lẹ́tà ìròyìn náà dùn létí yín dáadáa.
Nísìnyìí náà, ẹ sọ fún mi ohun tí ẹ bá fẹ́ràn jùlọ nípa àwọn lẹ́tà ìròyìn Victoria tí màá sì gbìyànjú láti ṣe tó bí ó ti ń ṣe.
Láì fọ̀rọ̀ gùn, ohun tí mo ní fún yín lónìí níyìí:
Aláṣẹ àti Olùdarí OPay kúrò lórí oyè.
Ayélujára dáṣẹ́ dúró lẹ́ẹ̀kejì ní Senegal ní ọdún 2023.
Threads pàdánù 50% àwọn aṣàmúlò rẹ̀.
Aláṣẹ àti Olùdarí OPay kúrò lórí oyè
Olú Àkànmú ti fipò Aláṣẹ àti Olùdarí ní OPay sílẹ̀, ọdún méjì lẹ́yìn tí ó gorí ipò náà.
Àkànmú kéde pé òun ti kúrò ní ilé-iṣẹ́ afìmẹ̀ẹ̀rọṣèṣúná náà lórí Twitter (ti di X báyìí), ó wí pé ó jẹ́ òpin sáà kan tí òun sì ti ń lọ sí èyí tí ó kàn.
Àkànmú ní àkọọ́lẹ̀ iṣẹ́ dáadáa ní OPay.
Ní dèèdèé oṣù Kejìlá, ọdún 2022, OPay ní ìtakùn ìṣiṣẹ́ṣojú báńkì tí ó tóbi jùlọ ní Nigeria, àwọn aṣojú náà lé ní 500,000.
Mo ṣe àtòjọ àwọn ilé-iṣẹ́ tí wọ́n ní àwọn aṣojú tí ń lo ẹ̀rọ ìsanwó wọn ní ilẹ̀ Nigeria ní dèèdèé oṣù Kejìlá, o lè yẹ̀ wọ́n wò níbí yìí.
Ẹ ní i lọ́kàn pé ọ̀pọ̀ nǹkan ni ó ti yàtọ̀ láti ọdún 2022, tí ẹyẹ kékeré kan sì kọrin sí mi létí pé Moniepoint ni ó ní ìtakùn ìṣiṣẹ́ṣojú báńkì tí ó tóbi jùlọ ní orílẹ̀-èdè náà báyìí.
Màá fún yín ní òǹkà wọn gan-an-gan bí ẹ bá fi pẹ̀lẹ́ bèèrè.
Kí á wò ó láti òkèèrè: Àkànmú nìkan kọ́ ni òṣìṣẹ́ aláṣẹ tí ó kúrò ní OPay láìpẹ́.
Dotun Adekunle fi ipò rẹ̀ gẹ́gẹ́ bí i Adarí Ìmọ̀ Ẹ̀rọ sílẹ̀ ní oṣù Ọ̀wàwà, ọdún 2022.
Olaniyi Alao, òṣìṣẹ́ amétòoṣẹ́bófinmu tẹ́lẹ̀ ní OPay náà ti kúrò ní ilé-iṣẹ́ náà lọ sí Paystack lọ́dún yìí.
Nǹkan ń ṣẹlẹ̀ ní OPay dájúdájú.
Ìdáṣẹ́ Ayélujára dúró lẹ́ẹ̀kejì ní Senegal ní ọdún 2023
Ó ṣeni láàánú pé àwọn èèyàn ilẹ̀ Senegal lè má ní àǹfààní láti ka lẹ́tà ìròyìn yìí nítorí mínísítà fún ìbánisọ̀rọ̀ wọn, Moussa Bocar Thiam kéde ìdáṣẹ́ Ayélujára ìlú náà dúró fún ìgbà kejì ní ọdún 2023, bẹ̀rẹ̀ láti àná.
Àkọ̀kọ́ ṣẹlẹ̀ ní oṣù Kẹfà ọdún 2023.
Ní ìgba méjéèjì, ìpinnu náà wáyé lẹ́yìn tí àwọn ìfẹ̀hónúhàn lórí ọ̀rọ̀ olórí ẹgbẹ́ alátakò, Ousmane Sonko.
Wọ́n ní kí Sonko lọ lo ọdún méjì ní ọgbà ẹ̀wọ̀n ní oṣù Kẹfà pé ó ń "ba àwọn ọ̀dọ́ jẹ́".
Ìpinnu náà ni ó fa ìfẹ̀hónúhàn onípá sílẹ̀ ní káàkiri orílẹ̀-èdè náà, èyí tí ó mú ẹ̀mí èèyàn 15 lọ.
Dídá iṣẹ́ Ayélujára dúró máa ń gbọ́n owó lọ.
Ìdáṣẹ́ ayélujára dúró tí ó ṣẹlẹ̀ kẹ́yìn náà ná orílẹ̀-èdè náà ní $300,000 ní gbogbo wákàtí.
Lọ́tẹ̀ yìí, ó lè le jù bẹ́ẹ̀ lọ nítorí dídá iṣẹ́ ayélujára dúró lóòrèkóòrè lè mú kí àwọn olùkówólókòwò láti òkèèrè ó sọ ìgbàgbọ́ nù nínú orílẹ̀-èdè náà.
Threads ti Zuck ni ti ń pàdánù àwọn aṣàmúlò
Orogún Twitter ti Meta ṣe, Threads ni ó ṣe àkọọ́lẹ̀ nínú ìtàn pẹ̀lú bí ó ṣe ní ìforúkọsílẹ̀ tí ó ju mílíọ̀nù 100 lọ láàárín ọjọ́ márùn-ún péré.
Ṣùgbọ́n, nǹkan ò ṣẹnuure fún Threads mọ́ bí ó ti ṣe pàdánù ààbọ̀ àwọn aṣàmúlò rẹ̀.
Kínni ohun tí ó ṣẹlẹ̀ gan-an-gan.?
Gẹ́gẹ́ bí ìpàdé alábẹ́lé kan tí Reuters gbọ́, Aláṣẹ àti Olùdarí Meta, Mark Zuckerberg sọ fún àwọn òṣìṣẹ́ pé ìkànnì náà ti pàdánù ààbọ̀ àwọn aṣàmúlò rẹ̀.
Fún ìyàlẹ́nu, Threads tilẹ̀ ṣe dáadáa ju bí àwọn aláṣẹ Meta ṣe ti lérò lọ.
Ilé-iṣẹ́ náà yóò gbájú mọ́ ṣíṣe àfikún àwọn àbùdá tí yóò mú kí àwọn aṣàmúlò máa ṣe àlòpẹ́ ìkànnì náà.
Èmi ò fi bẹ́ẹ̀ kúndùn Threads nítorí.
Bóyá kí n lọ rí afúnnilámọ̀ràn ajẹmọ́kàn.
Aláṣẹ àti Olùdarí OPay, Olu Àkànmú kúrò lórí oyè
Ìròyìn náà:
Aláṣẹ àti Olùdarí OPay, Olu Àkànmú kúrò lórí oyè.
Ó kéde èyí ní ọjọ́ Ajé 31 oṣù Keje, ọdún 2023 lórí Twitter.
Ọ̀gá ilé-iṣẹ́ OPay tẹ́lẹ̀ náà sọ pé ó jẹ́ òpin sáà kan tí òun sì ti ń lọ sí sáà tuntun.
Ó ṣe àfihàn àwọn ìtàn àṣeyọrí tí ilé-iṣẹ́ aṣètòòṣúná orí ẹ̀rọ náà ti rí lábẹ́ ìṣàkóso òun, tí ó sì wí pé, "Ọ̀pọ̀ ṣì wà láti ṣe."
Olú Àkànmú ń fipò Aláṣẹ àti Olùdarí OPay Nigeria sílẹ̀ lẹ́yìn ọdún méjì.
Àkànmú sọ lórí Twitter pé ó jẹ́ òpin sáà kan tí òun sì ti ń lọ sí èyí tí ó kàn.
Nígbà tí Àkànmú ti darí ilé-iṣẹ́ afìmẹ̀ẹ̀rọṣèṣúná náà láti di ọ̀kan lára àwọn ilé-iṣẹ́ tí wọ́n ní aṣiṣẹ́ṣojú báńkì tí ó pọ̀ jùlọ ní orílẹ̀-èdè Nigeria, — ó lé ní 500,000 — ó sọ pé nǹkan ṣì tún pọ̀ láti ṣe.
Ó tọ́ka sí bí ọ̀wọ́ngógó owó ìná ní ìbẹ̀rẹ̀ ọdún yìí ti ṣe ṣàfihàn pé ọ̀pọ̀lọpọ̀ àwọn èèyàn ilẹ̀ Nigeria ni kò ní àyè sí ìṣúná orí ayélujára.
Àkànmú ti jẹ́ Aláṣẹ àti Olùdarí OPay fún ọdún méjì ṣùgbọ́n ó ti ní ìrírí ọdún 13 ní ẹ̀ka ìṣúná.
Àkànmú tún ní ìrírí ní ẹ̀ka iṣẹ́ ìbánisọ̀rọ̀ olórí afẹ́fẹ́.
Ó jẹ́ Alákòóso Àgbà fún Ìpolówó ọjà fún Aṣàmúlò ní MTN láàárín ọdún 2001 àti 2007.
Ó tún ṣiṣẹ́ fún Airtel Nigeria gẹ́gẹ́ bí i Adarí Ìpolówó Ọjà fún ọdún kan.
Kí ó tí di Aláṣẹ àti Olùdarí OPay Nigeria, Àkànmú ti darí ètò báǹkì alábọ́dé ní First City Monument Bank (FCMB) fún àkókò tí ó juọdún mẹ́jọ lọ.
Bí ó tilẹ̀ jẹ́ pé Àkànmú ò sọ ibi tí yóò ti lọ máa ṣiṣẹ́ báyìí, ìfiléde rẹ̀ lórí Twitter ṣe àfihàn pé ó ṣì nífẹ̀ẹ́ sí pípèsè ìráàyè sí ìṣúná orí ẹ̀rọ ayélujára.
Báyìí, OPay ti kéde ìyànsípò Dauda Gotring gẹ́gẹ́ bí Adarí Ìṣàkóso tí yóò bẹ̀rẹ̀ iṣẹ́ níilé-iṣẹ́ náà.
Ṣùgbọ́n kí Gotring tó lè di Adarí Ìṣàkóso, Báǹkì Àpapọ̀ orílẹ̀-èdè Nigeria ní láti fi òǹtẹ̀ tẹ̀ ẹ́.
Orísun àwòrán àyọlọ̀: Head Topics
Wá ṣe àbẹwò sí àyè iṣẹ́ orí ayélujára níbi Àpèjọ Modern Workplace Africa
Ní ayé tí ìmọ̀ ẹ̀rọ àti ọgbọ́n àtinúdá ti ń yára gbilẹ̀, ọjọ́ iwájú iṣẹ́ jẹ́ àkòrí ọ̀rọ̀ tí kò ṣe é fojú fò.
Báwo ni àwọn ìmọ̀ ẹ̀rọ tuntun bí i ìmọ̀ àtọwọ́dá ṣe ń ṣàtúnkọ iṣẹ́ wa?
Kínni ipa tí ètò iṣẹ́ onígbàkúkurú tí ó ń pọ̀ sí i túnmọ̀ sí fún àwọn akọ́ṣẹ́mọṣẹ́ àti àwọn òkòwò?
Báwo ni àwọn aṣẹ̀dá àkóónú ṣe ń tọ àyè iṣẹ́ aláyìídà náà?
Techpoint Africa, ilé-agbára àwọn ètò ilé-iṣẹ́ àdìdeelẹ̀ àti àwọn onímọ̀ ẹ̀rọ ní ilẹ̀ Africa, ní ayọ̀ láti ṣí aṣọ lójú ayẹyẹ ńlá tuntun rẹ̀, tí í ṣeàpèjọ Modern Workplace Africa!
Tí yóò wáyé ní oṣù Kẹwàáyìí, ọ̀kánlàwọ́n ètò tí yóò fún àwọn èèyàn ní òye, àwọn irinṣẹ́ àti ọgbọ́n àyídà tí wọ́n máa nílò láti ṣe dáadáa ní irú àyè iṣẹ́ ọjọ́ iwájú.
Níbi àpèjọ Modern Workplace Africa, a máa ṣe ọ̀rínkinnínwì àyẹ̀wò sí ọjọ́ iwájú iṣẹ́ tí a yóò sì wo bí ìmọ̀ àtọwọ́dá àti àwọn ìmọ̀ ẹ̀rọ amáyìídàwáyé ṣe ti ń yí àwọn ẹ̀ka iṣẹ́ padà tí ó sì ń ṣe àtúnkọ ipa iṣẹ́.
O máa kẹ́kọ̀ọ́ lọ́wọ́ àwọn adarí aṣẹ̀dá àkóónú tí wọ́n ń mú àyípadà wá sí ẹ̀ka iṣẹ́ wọn, o máa rí àwọn irinṣẹ́ àti ọgbọ́n ìmọ̀ọ́ṣe tí wọ́n ń lò tí o sì máa ní ìmísí láti ṣí ọgbọ́n ìṣẹ̀dá rẹ síta.
A tún máa wo ètò iṣẹ́ onígbàkúkurú, a máa tan ìmọ́lẹ̀ sí àwọn àǹfààní iṣẹ́ àlàíládèéhùn ìgbàsíṣẹ́, àwọn àṣà iṣẹ́ onígbàkúkurú àti àwọn ìkànnì alátinúdà tí wọ́n ń so awáṣẹ́ papọ̀ mọ́ àwọn agbanisíṣẹ́.
Yálà ìwọ ti ń wà lára ètò iṣẹ́ onígbàkúkurú tẹ́lẹ̀ àbí o fẹ́ ṣe àwáfín àwọn àǹfààní inú rẹ̀, ètò yìí máa pèsè àwọn òye àti ọ̀nà ìmọ̀ọ́ṣe ìjìnlẹ̀ láti ní àṣeyọrí ní àkókò iṣẹ́ tuntun yìí.
Ní àfikún, a máa ṣe àyẹ̀wò fínnífínní lọ sí ayé àwọn ẹ̀rọ àmúlò fún ìṣàkóso òṣìṣẹ́ tí ń mórí wú, tí a máa ṣe àgbéyẹ̀wò àwọn ètò alátinúdà tuntun níbi ìgbanisíṣẹ́, ọ̀yàyàsíṣẹ́ òṣìṣẹ́ àti iṣẹ́ ṣíṣe ní ibi-iṣẹ́.
Wá rí bí àwọn irinṣẹ́ adáṣiṣẹ́ tí ó tayọ ṣe ń darí àyípadà ní ètò iṣẹ́ ìṣàkóso òṣìṣẹ́ kí o sì ní àǹfààní aláìlẹ́gbẹ́ níbi fífa ojú awáṣẹ́, gbígbà wọ́n síṣẹ́ àti ṣíṣe ètò ìdàgbàsókè fún àwọn awáṣẹ́ tí wọ́n tayọ jùlọ.
Taani ó lè wá sí ayẹyẹ yìí?
Ní ṣókí, ayẹyẹ yìí wà fún ẹnikẹ́ni tí ó ní iṣẹ́, yálà òṣìṣẹ́ ilé-iṣẹ́ àbí oníṣẹ́ ara ẹni.
A ṣe àkànṣe ètò yìí fún àwọn Aláṣẹ àti Olùdarí ilé-iṣẹ́, àwọn olùdókòwòsílẹ̀, àwọn akọ́ṣẹ́mọṣẹ́ aṣàkóso òṣìṣẹ́, àwọn aṣèyànjú àti àwọn onímọ̀ ẹ̀ka iṣẹ́; a ò yọ àwọn olùfẹ́ ìmọ̀-ẹ̀rọ, àwọn òṣìṣẹ́ aláìládèéhùn ìgbàsíṣẹ́, aṣẹ̀dá àkóónú orí ayélujára àti àwọn awáṣẹ́ náà sílẹ̀.
Kínni ìdí tí mo fi gbọdọ̀ wà níbẹ̀?
Nítorí èyí máa jẹ́ ayẹyẹ alágbára níbi tí o ti máa fẹ̀gbẹ́ kẹ̀gbẹ́ pẹ̀lú àwọn onímọ̀ ẹ̀ka iṣẹ́, àwọn àgbà aláròjinlẹ̀ àti àwọn olùṣòwò tí wọ́n ní àṣeyọrí.
Ó jẹ́ ìkànnì fún ọ láti ní ìtàkúrọ̀sọ tí ó ní ìtumọ̀, ní ìsopọ̀ pẹ̀lú àwọn akọ́ṣẹ́mọṣẹ́ tí èrò yín jọra kí o sì kọ́ ìmọ̀ọ́ṣe tí yóò mú iṣẹ́ tàbí òkòwò sún sí iwájú.
Kínni kí n máa retí níbi Àpèjọ Modern Workplace Africa?
Àwọn olùkópa lè máa fojú sọ́nà fún àwọn ọ̀rọ̀ ọlọ́gbọ́n ìjìnlẹ̀ tí ń ṣàfihàn àkòrí, àkókò ìtàkurọ̀sọ̀ àwọn ìgbìmọ̀, àkókò ìmúṣẹ́ṣe afúnniláàyèìkópa, àkókò ìkọ́ṣẹ́mọ́ṣẹ́, ìfọjàhàn, ètò ìpolówó iṣẹ́ àti àǹfààní mímọ àwọn èèyàn oníwùúlò, àti bẹ́ẹ̀ bẹ́ẹ̀ lọ.
Níbo àti pé nígbà wo ni ayẹyẹ yìí máa wáyé?
Àpèjọ Modern Workplace Africa yóò wáyé ní Landmark Centre, Victoria Island ní ìlú Èkó ní orílẹ̀-èdè Nigeria ní ọjọ́ Àbámẹ́ta 21, oṣù Ọ̀wàwà, ọdún 2023.
Báwo ni mo ṣe lè wà níbẹ̀?
Lọ sí ibùdó ìtakùn Àpèjọ Modern Workplace Africa láti gba àyè rẹ sílẹ̀.
Yóò dára bí o bá fẹ́ fi orúkọ sílẹ̀ fún àyè àwọn Èèyàn Pàtàkì kí o tètè lọ fi orúkọ sílẹ̀ nítorí a ti ń ta ìwé-ìwọlé alákọ̀ọ́tà báyìí.
Ǹjẹ́ o fẹ́ ní ìbáṣepọ̀ pẹ̀lú wa fún Àpèjọ Modern Workplace Africa?
Láti ṣe onígbọ̀wọ́ àti àǹfààní ìfọjàhàn tí yóò fún àwọn òkòwò ní àǹfààní láti ní ìsopọ̀ pẹ̀lú àwọn èèyàn àti ilé-iṣẹ́ ńlá tí yóò wá sí Àpéjọ Modern Workplace Africa, kàn sí Abísọ́lá Adénúgà ní business@techpoint.africa.
Yálà ìwọ jẹ́ òṣìṣẹ́, olórí àbí alálàá, má ṣe pẹ́ lẹ́yìn.
Wá síbi Àpèjọ Modern Workplace Africa kí o si rí ọjọ́ iwájú gbámú!
Mínísítà fún ètò ìbánisọ̀rọ̀ ní orílẹ̀-èdè Senegal kéde pé ayélujára ìlú náà ìdáwọ́ iṣẹ́ Ayélujára dúró fún ìgbà kejì ní ọdún 2023
Senegal ti dá ìráàyè sí Ayélujára dúró, bẹ̀rẹ̀ láti òní ọjọ́ Ajé 31, oṣù Keje, ọdún 2023.
Mínísítà fún ètò ìbánisọ̀rọ̀ ní orílẹ̀-èdè náà, Moussa Bocar Thiam fí eléyìí hàn níbi ìkéde kan tí ó sì ń darí àwọn ilé-iṣẹ́ aṣètòòbánisọ̀rọ̀ olórí afẹ́fẹ́ láti "tẹ̀lé àwọn ìnílò tí wọ́n fi léde."
Ìgbà kejì nìyìí tí orílẹ̀-èdè Ìwọ̀-oòrùn ilẹ̀ Africa náà yóò dènà ìráàyè sí Ayélujára, èyí tí ó ṣe gbẹ̀yìn ní oṣù Kẹfà, ọdún 2023.
Ní ìgba méjéèjì, ìpinnu náà wáyé lẹ́yìn tí àwọn ìfẹ̀hónúhàn lórí ọ̀rọ̀ olórí ẹgbẹ́ alátakò, Ousmane Sonko.
Wọ́n ní kí Sonko lọ lo ọdún méjì ní ọgbà ẹ̀wọ̀n ní oṣù Kẹfà pé ó ń "ba àwọn ọ̀dọ́ jẹ́".
Ìpinnu náà ni ó fa ìfẹ̀hónúhàn onípá sílẹ̀ ní káàkiri orílẹ̀-èdè náà, èyí tí ó mú ẹ̀mí èèyàn 15 lọ.
Wọ́n mú Sonko ní ọjọ́ Ẹtì 28 oṣù Keje, ọdún 2023.
Agbẹjọ́rò fún ìlú sáré fi ẹ̀sùn aṣèpè fún ìṣọ̀tẹ̀, dída ààbò ìlú rú, àjọṣepọ̀ ọ̀daràn pẹ̀lú àjọ agbésùnmọ̀mí àti olè jíjà kàn án.
Àwọn ẹ̀sùn wọ̀nyìí ni agbẹjọ́rò fún ìlú sọ pé wọn ò ní àsopọ̀ pẹ̀lú ẹ̀sùn àkọ́kọ́ pé ó ń ba àwọn ọ̀dọ́ orílẹ̀-èdè Senegal jẹ́ rárá.
Ní ìdáhùn, Sonko ti gùnlé fífi ebi para láti tako ìpinnu náà, èyí tí ó wí pé èrò rẹ̀ ni láti dí òun lọ́nà gbígbé igbá ìbò ààrẹ ní ọdún ìdìbò tí ó ń bọ̀.
ChatGPT Yan Cosmos, Ethereum Classic àti Pomerdoge Gẹ́gẹ́ bí i Ìkówólókòwò tí ó Dára jùlọ fún ọdún 2023
Àwọn Ìkówólókòwò tí ó Dára jùlọ fún ọdún 2023 tí O Lè Ṣe Àṣàyàn Nínú ẹ̀ Bí ChatGPT ṣe Sọ Ni Cosmos, Ethereum Classic àti Pomerdoge, Kí á kan Sáárá sí Ìpìlẹ̀ Wọn tí ó dúró Digbí àti Àǹfààní Ìmúgbòòrò Ńlá tí Wọ́n ní
ChatGPT ṣẹ̀ṣẹ̀ kéde owó àkósódù mẹ́ta tí ó yàn gẹ́gẹ́ bí i aṣeékówólé fún ọdún 2023, tí kò sì sí ohun tí ó yani lẹ́nu rárá.
Àwọn aṣeékówólé tí ó dára jùlọ fún ọdún 2023 tí ChatGPT yàn látààrí ìpìlẹ̀ àti àǹfààní ìmúgbòòrò tí wọ́n ní ni Cosmos (ATOM), Ethereum Classic (ETC) àti Pomerdoge (POMD).
Àròkọ yìí máa ṣe àgbéyẹ̀wò àwọn àṣàyàn ChatGPT àti ohun tí ó mú wọn dá yàtọ̀.
Síratẹ Ibí yìí Láti Ṣàwárí Sí i Nípa Ètò-àkọ́tà Pomerdoge (POMD)
Cosmos (ATOM) ni Wọ́n Ṣàfihàn gẹ́gẹ́ bí i Àkọ́yàn Ìkówólókòwò
Cosmos (ATOM) jẹ́ àká dátà àkósódù tí ó lè ṣiṣẹ́ dáadáa tí ó sì lè ṣe pàsípààrọ̀ ìwífún orí ẹ̀rọ.
Fún ìdí èyí, ó jẹ́ ọ̀kan nínú àwọn ìkànnì àká dátà àkósódù tí ó gbajúmọ̀ jùlọ.
Cosmos gbèrò láti ṣẹ̀dá àwùjọ àká dátà àkósódù alásopọ̀, èyí tí yóò fàyè gba àǹfààní pàsípààrọ̀ ìwífún orí ẹ̀rọ.
ChatGPT ṣe àfihàn owó àkósódù Cosmos gẹ́gẹ́ bí i ààyò òkòwò aṣeékówólé nítorí ipa pàtàkì tí ó ní nínú àwùjọ àká dátà àkósódù.
Ìbéèrè lemọ́lemọ́ fún ọ̀nà àbáyọ àká dátà àkósódù tí ó fàyè gba pàsípààrọ̀ ìwífún orí ẹ̀rọ ni yóò jẹ́ kí Cosmos lọ sókè.
Àsọtẹ́lẹ̀ pé Ethereum Classic (ETC) yóò Bú gbàmù bí ọ̀pọ̀ tí ṣe ń Ṣàmúlò rẹ̀
Bí ó tilẹ̀ jẹ́ pé Ethereum Classic (ETC) jáde gẹ́gẹ́ bí i ìpín kejì àká Ethereum (ETH), ó ti di àká dátà àkósódù tí ó gbajúmọ̀ báyìí.
Bí kò tilẹ̀ gbajúmọ̀ tó àká dátà àkósódù tí ó ti ara rẹ̀ jáde, síbẹ̀ ó ti di àyè iṣẹ́ fún ìdúnàádúrà aṣefáfá.
Báyìí, nínú ìròyìn tuntun nípa Ethereum Classic, a bi ChatGPT léèrè bóyá ó ní ọjọ́ iwájú, ó sì wí pé yóò lọ sókè dáadáa.
ChatGPT sọ àsọtẹ́lẹ̀ pé iye Ethereum Classic máa gbérùú sí i ní ìdá kejì ọdún.
Ìdí fún èyí ni bí ìlò Ethereum Classic ṣe ti ń lékún fún àwọn ọ̀nà àbáyọ ètò ìṣòwò owó àkósódù aláìlákòóso.
Pomerdoge: Òkòwò Àákówólé tí ChatGPT yàn pé ó Dára jùlọ fún ọdún 2023
Pomerdoge jẹ́ iṣẹ́ àkànṣe tuntun tí ó ń mú ìgbádùn àti àríyá papọ̀ pẹ̀lú eré géèmù aládìídùn tayò-kí-o-gbowó (P2E).
Fún ìdí náà, ó ní àbùdá àwòrán apanilẹ́rìn-ín, èyí tí ó fún un ní àǹfààní ìdàgbàsókè ńlá.
Ní àfikún, gẹ́gẹ́ bíi token P2E, ó máa rí ìlò káàkiri àwùjọ ìtayò, èyí tí yóò dá sí ìdàgbàsókè rẹ̀.
Gẹ́gẹ́ bí i ìkànnì tayò-kí-o-gbowó, Pomerdoge yóò ṣe àsopọ̀ àwọn òǹtayò káàkiri àgbáyé.
Wọ́n máa lè ní àsopọ̀, figbagbága, tí wọn yóò sì le rí owó pa láti ara géèmù aládìídùn yìí.
Ní àfikún, àwọn òǹtayò lè ṣẹ̀dá àwọn ẹ̀dá orí ayélujára tí wọ́n fẹ́ ní ọ̀nà àti àrà tí ó bá wù wọ́n.
Wọ́n tún lè tẹ̀síwájú láti ṣẹ̀dá àwọn ohun èlò àdámọ́ fún àwọn ẹ̀dá orí ayélujára wọn.
Bákan náà, àwọn àgba òǹtayò lè kópa ní Pomerplace rẹ̀, èyí tí ó jẹ́ àyè ìtajà àti gbọ̀ngán ohun èlò géèmù.
Ní apá kan, gẹ́gẹ́ bíi àyè ìtajà ohun èlò géémù, àwọn òǹtayò lè rà, tà kí wọ́n sì ṣe pàsípààrọ̀ ohun èlò géèmù oníye.
Ní ìdàkejì ẹ̀wẹ̀, gẹ́gẹ́ bí i gbọ̀ngàn ìṣeré, àwọn òǹtayò lè lo Pomerdoge wọn láti figbagbága pẹ̀lú àwọn òǹtayò mìíràn.
Tókìn tí ó ṣẹ̀ṣẹ̀ ń yọrí bọ̀ ni Pomerdoge, èyí tí ó túmọ̀ sí pé ó ní àǹfààní ìmúgbòòrò ńlá.
Ètò àkọ́tà náà ti wà ní ìpele 1, tí tókìn 1 sì wà ní $0.007.
Mọ̀ sí i nípa ètò Àkọ́tà Pomerdoge (POMD) Lónìí
ilé-iṣẹ́ aṣètòòbánisọ̀rọ̀ olórí afẹ́fẹ́ ti South Africa fẹ́ ṣe ìfilọ́lẹ̀ àwọn fóònù ayárabíàṣá alágbèéká ní oṣù Ọ̀wẹ̀wẹ̀, ọdún 2023.
Ǹjẹ́ ẹ máa ṣe àfẹ́rí mi nígbà tí mo bá lọ?
Ṣáájú nínú osù yìí ni ẹnìkan bi èmi àti àwọn èèyàn mìíràn ní ìbéèrè yií.
Mo jẹ́ hoo kí n tó bèèrè ìdí ọ̀rọ̀, yàtọ̀ fún àwọn mìíràn tí ẹnu kọ́kọ́ yà wọ́n àbí tí wọ́n ṣe ọ̀fíntótó.
Gẹ́gẹ́ bí ẹ ti lè máa dàárò, mi ò ní sí níbí yìí fún ìgbà díẹ̀ — fún ọ̀sẹ̀ kan péré.
Alájọṣiṣẹ́ mi, Bólú, ní yóò ṣiṣẹ́ dípò mi bẹ̀rẹ̀ láti ọ̀la.
Ẹ tọ́jú ẹ̀ dáadáa.
Ó dá mi lójú pé ẹ máa gbádùn àwọn lẹ́tà ìròyìn nítorí apanilẹ́rìn-ín èèyàn ni.
Màá máa rí i yín ní ọjọ́ Ìṣẹ́gun lọ́sẹ̀ tí ó ń bọ̀, ṣé ẹ gbọ́?
Bí ẹ ò bá sì ní ṣe àfẹ́rí mi, kò sí wàhálà.
Ẹ dákun, ẹ ṣi lẹ́tà ìròyìn ọ̀sẹ̀ yìí kí ẹ sì fi ọ̀rọ̀ ìsopọ̀ ìsanwófétò yìí ránṣẹ́ sí àwọn ọ̀rẹ́ àti àwọn olùkórìíra yín.
Ohun tí mo ní fún yín lónìí rè é:
ilé-iṣẹ́ aṣètòòbánisọ̀rọ̀ olórí afẹ́fẹ́ ti South Africa fẹ́ ṣe ìfilọ́lẹ̀ àwọn fóònù ayárabíàṣá alágbèéká tí wọn ṣe ní ilẹ̀ náà ní oṣù Ọ̀wẹ̀wẹ̀, ọdún 2023
Kọmísánà fún àwọn Ọlọ́pàá ní FCT ṣe ìkìlọ̀ fún àwọn ọmọ Nigeria
Airtel Uganda fẹ́ ṣe ìfilọ́lẹ̀ 5G
ilé-iṣẹ́ aṣètòòbánisọ̀rọ̀ olórí afẹ́fẹ́ ti South Africa fẹ́ ṣe ìfilọ́lẹ̀ àwọn fóònù ayárabíàṣá alágbèéká tí wọn ṣe ní ilẹ̀ náà ní oṣù Ọ̀wẹ̀wẹ̀, ọdún 2023
ilé-iṣẹ́ aṣètòòbánisọ̀rọ̀ olórí afẹ́fẹ́ ti South Africa, Bam Telecoms ń gbèrò láti ṣe ìfilọ́lẹ̀ ẹ̀ka tí ó ń ṣe fóònù ayárabíàṣá alágbèéká rẹ̀ ní oṣù Ọ̀wẹ̀wẹ̀, ọdún 2023.
Ìròyìn kan fihàn pé àwọn èèyàn ilẹ̀ South Africa tí wọ́n jẹ́ mílíọ̀nù 43.48 (73% gbogbo àwọn èèyàn ìlú náà) ni wọ́n ń lo Ayélujára ní oṣù Ṣẹ́ẹ́rẹ́ ọdùn 2023 gẹ́lẹ́.
Ilé-iṣẹ́ elétò ìbánisọ̀rọ̀ orí afẹ́fẹ́ ti èèyàn adúláwọ̀ ni náà ń gbèrò láti pa ààlà ìráàyè sí ìmọ̀ ẹ̀rọ tuntun rẹ́ ní South Africa nípa pípèsè àwọn ojúlówó ẹ̀rọ ayárabíàṣá alágbèéká tí ń lo ìmọ̀ ẹ̀rọ 4G tí kò sì wọ́n, àwọn páàdì ìkọ̀wé aláfọwọ́tẹ̀ àti àwọn ohun èlò alòmọ̀-ẹ̀rọ ayárabíàṣá fún àwọn ọjà orílẹ̀-èdè náà.
Báwo ní yóò ṣe ṣe èyí?
Ilé-iṣẹ́ elétò ìbánisọ̀rọ̀ orí afẹ́fẹ́ náà sọ pé òun yóò rí èyí ṣe nípasẹ̀ àwọn ìbáṣepọ̀.
Ó ti fọwọ́sowọ́pọ̀ pẹ̀lú àwọn olùkópa nilé àti lókèèrè tí ZTE, Dahua Technology, Digit, Bam Forensic Institute àti Providence Software Solutions wà nínú wọn.
Lọ́wọ́lọ́wọ́, Bam Telecoms ni ilé-iṣẹ́ méjì ní South Africa, ọ̀kan ní Ẹkùn Ìdàgbàsókè Ilé-iṣẹ́ ti East London ní Eastern Cape àti ọ̀kan yòókù ní KwaZulu-Natal.
Ṣùgbọ́n nítorí pé ó ṣì ń ṣe àtòpapọ̀ àwọn ohun èlò náà ní China, kò tí ì bẹ̀rẹ̀ iṣẹ́ báyìí.
Ẹ̀ka aṣèwádìí àti ìdàgbàsókè rẹ̀ tí ó gbájú mọ́ ṣíṣẹ̀dá "àwọn ẹ̀rọ àmúlò tuntun tí àwọn èèyàn South Africa ṣe fún àwọn èèyàn ilẹ̀ Africa", wà ní ìtòsí olú-iléeṣẹ́ náà ní Rosebank ní Johannesburg.
Ìkéde Àyàbá: Ní oṣù Karùn-ún ọdún 2023, ìjọba ilẹ̀ Kenya kéde pé òun yóò fi ọjà ìfiránṣẹ́ tí mílíọ̀nù fóònù ayárabíàṣá alágbèéká kan tí ó jẹ́ àkọ́kọ́ tí wọ́n máa ṣàtòjọ wọn ni ilẹ̀ náà sítà fún títà ní oṣù Keje ní iye owó alábọ́dé $40 (KSh 5,506).
Ọjọ́ tí ó kẹ́yìn oṣù Keje nìyìí, ìjọba náà kò tí ì kéde ìfilọ́lẹ̀ náà.
Àbí yóò ṣe ìyẹn lónìí ni?
Èyí ń jẹ́ kí n máa wòye bóyá ẹ̀ka iṣẹ́ apèsè fóònù ayárabíàṣá alágbèéká ìbílẹ̀ ti Bam yóò ṣì wá ní oṣù Ọ̀wẹ̀wẹ̀.
Mo ní ìgbàgbọ́ pé a máa tó rí i.
Kọmísánà fún àwọn Ọlọ́pàá ní FCT ṣe ìkìlọ̀ fún àwọn ọmọ Nigeria
Ẹyẹ kan kọrin sí mi létí ní ọ̀sẹ̀ tí ó kọjá pé àwọn ọmọ orílẹ̀-èdè Nigeria kan ti ń lo nọ́ḿbà ìpè ọlọ́pàá fún pàjáwìrì ti Olú-ìlú Nigeria (FCT) láti yáwó lórí àwọn ìkànnì ìyáwó orí ayélujára.
Mi ò lè pa á mọ́ra ńṣe ni ẹ̀rín pa mí.
"Ṣe ọ̀nà àbáyọ lèyí ni, ọmọ Nigeria?" mò ń dà á rò.
Kí a pa ti àwàdà tì, Kọmísánà fún Ọlọ́pàá ní FCT, Haruna Garba ní ó ṣe àfihàn èyí ní ọjọ́ Ẹtì tí ó kọjá yìí.
Ó ṣe àfikún pé àwọn èèyàn tí kò sì nílùú náà tún ti ń lo àwọn aago ìpè pàjáwìrì àwọn ọlọ́pàá láti dápàárá aṣinilọ́kàn àti àwọn tí wọ́n ń fi aago náà yáwó.
Ó kìlọ̀ fún àwọn tí wọ́n lọ́wọ́ nínú rẹ̀ láti jáwọ́ kí wọ́n sì máa lo àwọn aago ìpè náà fún ìnílò rẹ̀ gan nítorí ilé-iṣẹ́ ọlọ́pàá yóò mọ̀ọ́mọ̀ mú àwọn tí wọ́n ń hùwà láabi tí kò bófin mu yìí tí yóò sì fi imú wọn káta òfin.
Ìkéde Àyàbá: Ní oṣù Keje, Àjọ tí ń rí sí Ìfigagbága Orílẹ̀ àti Ìdáàbòbò àwọn Aṣàmúlò (FCCPC) kéde pé òun ti ní kí Google yọ àwọn ohun èlò ìmúyánilówóṣe tí wọ́n máa ń halẹ̀ mọ́ àwọn oníbàárà kúrò lórí Playstore rẹ̀.
Airtel Uganda fẹ́ ṣe ìfilọ́lẹ̀ 5G
Ní ọ̀sẹ̀ yìí, Airtel Uganda gbèrò láti mú àwọn irinṣẹ́ ìmọ̀ ẹ̀rọ 5G tí wọ́n wà ní àyè iṣẹ́ 50 ní jákèjádò ààrin gbungbun Kampala bẹ̀rẹ̀ sí ní ṣiṣẹ́, èyí tí Parliament Avenue, Fairway, Speke Apartments àti Crested Towers wà nínú wọn.
Lẹ́yìn tí wọ́n ṣe àyẹ̀wò ní àwọn àyè iṣẹ́ 11 ní Kampala pẹ̀lú àṣeyọrí, ilé-iṣẹ́ aṣètòòbánisọ̀rọ̀ olórí afẹ́fẹ́ náà kéde ní ọjọ́ 21 oṣù Kejì, ọdún 2023 pé ìtakùn 4G àwọn ti ṣeéṣe bọ́ sí 5G àti pé àwọn kọ̀wé fún ẹ̀rọ aṣètòògbéká ìgbóhùnsáfẹ́fẹ́ tí ó yẹ láti lè bẹ̀rẹ̀ iṣẹ́ ìmọ̀ ẹ̀rọ tuntun yìí.
Adarí Ìṣàkóso Airtel Uganda, Manoj Murali ní ó ti sọ pé nígbà tí ọdún 2023 yóò bá fi parí, àwọn yóò ti fẹ ọwọ́jà àwọn lọ sí àwọn ìlú ńlá nínú àwọn àgbègbè tí wọ́n jìn wọnú.
Murali tún pe àkíyèsí pé Airtel yóò tó fi ààtò àwọn ètò ìmúṣiṣẹ́ rẹ̀ síta tí yóò sì ṣe ìfilọ́lẹ̀ ọ̀kọ̀ọ̀kan àwọn àyè iṣẹ́ rẹ̀ tí ó lé ní 2,500 káàkiri orílẹ̀-èdè náà lọ́kọ́ọ̀kan.
Níbi ayẹyẹ ìtajànígbàǹjo tí ìjọba ṣe ní oṣù tí ó kọjá, Airtel àti MTN ní àwọn ìwọ̀n ìgbóhùnsáfẹ́fẹ́ 5G ní ìlú náà já mọ́ lọ́wọ́.
Àjọ ti ń rí sí ètò Ìbánisọ̀rọ̀ ní Uganda (AIU) ni ó ti fún àwọn òṣìṣẹ́ náà láàyè sí ẹ̀rọ aṣètòògbéká ìgbóhùnsáfẹ́fẹ́, èyí tí yóò fún wọn ní àǹfààní láti bẹ̀rẹ̀ sí ní fi 5G wọn síta, pẹ̀lú bí MTN ti ṣe fẹ́ ṣe ìfilọ́lẹ̀ láìpẹ́.
Ọ̀sẹ̀ tí ó lọ lórí Techpoint Africa
Gbogbo ohun tí o ní láti mọ̀ nípa eNaira, owó orí ayélujára ti ilẹ̀ Nigeria
Ìkànnì ìpààrọ̀ owó àkósódù tí wọ́n fojú sùn ilẹ̀ Africa 4 ni wọ́n ti wà ní títìpa láti àkókò ọ̀ràn FTX ní ọdún 2022
Wá wo ààtò iṣẹ́ orí ẹ̀rọ ní Modern Workplace Africa
Uber àti Bolt bẹ̀rẹ̀ ìṣàmúlò ohùn gbígbàsílẹ̀ ṣùgbọ́n ààbò àwọn aṣàmúlò ló tún ń kọni lóminú
Ilé-iṣẹ́ àdìdeelẹ̀ afìmẹ̀ẹ̀rọṣètòòlera ti orílẹ̀-èdè Nigeria, Clafiya ni ó ti ṣe àgbàjọ $610,000 níbi ìṣèrànwọ́ owó ìbẹ̀rẹ̀ iṣẹ́ láti ṣe ìmúgbòòrò
MasterCard fọwọ́sowọ́pọ̀ pẹ̀lú Alerzo, ìkànnì ìṣòwò orí ayélujára B2B ní orílẹ̀-èdè Nigeria, láti mú SMEs bọ́ sí orí ayélujára
CBN ti ṣí àwọn àkáǹtì ní Bamboo, Risevest àti Chaka sílẹ̀
Àwọn ilé-iṣẹ́ àdìdeelẹ̀ tí ń ṣe ìfọjàjíṣẹ́ sí ẹ̀ka afìmẹ̀ẹ̀rọṣètòòlera ti já wálẹ̀ pẹ̀lú 81% láàárín ọdún 2021 àti 2022 — Àbọ̀ ìròyìn
Àwọn oníkáàdì Verve ní orílẹ̀-èdè Nigeria ti lè máa ra àwọn ohun èlò ìmúṣẹ́ṣe ní owó náírà lórí Google Play Store
Ilé-iṣẹ́ àdìdeelẹ̀ afìmẹ̀ẹ̀rọṣètò-ọ̀gbìn ti orílẹ̀-èdè Kenya, FarmWorks, ṣe àgbàjọ mílíọ̀nù $4.1 ṣáájú Àṣetẹ̀léra A láti lo ìmọ̀ àtọwọ́dá fún ìmúdára ètò ìṣèlọ́po
Young African Catalysts wọ ètò Techstar Toronto, ṣe àtúnpọ̀n di CatalyzU
Ohun tí mò ń kà àti èyí tí mò ń wò
Ṣé kí n jáyà lórí ojú gbígbẹ?
Ṣè Àgbèrè ni Ìbálòpọ̀ Aláìròtẹ́lẹ̀?
Ìdí tí Ẹ̀sìn Elétò ṣe jẹ́ Àjọ Akórìíra-abo ti Èèyàn Dá Sílẹ̀
Àwọn olùdókòwo Shiba Inu ti sún lọ sí Pomerdoge
Shiba Inu jẹ́ ọ̀kan nínú àwọn owó-onírin tó wà lójú ọjà.
Síbẹ̀síbẹ̀, ìdàgbàsókè Pomerdoge tuntun náà mú ọ̀pọ̀lọpọ̀ àyípadà bá ilé-iṣẹ́ náà lóòtọ́.!
Shiba Inu (SHIB) jẹ́ ọ̀kan nínú àwọn owó-onírin aláwòrán apanilẹ́rìn tó gbajúgbaja nínú àgbáyé owó-àkósódù.
Ṣùgbọ́n ṣé ìfẹ́ àwọn olùdókòwo nínú rẹ̀ dàbíi ti àtijọ́?
Láìpẹ́ yìí, owó-àkósódù tuntun kan jáde.
Pomerdoge (PMD) jẹ́ eré ìdárayá P2E tuntun tí ó ní owó-àkósódù (PMD) tiẹ̀ tó sì ń retí alékún 4,000% nígbà tí ó ṣì ń múra fún títà.
Torí náà, ṣé owó-onírin aláìlẹ́gbẹ́ yìí lè gbapò Shiba Inu (SHIB)? Ẹ jẹ́ ká wádìí ẹ̀!
Tẹ Ibí Láti Nímọ̀ Siwájú Sí I Nípa Ìmúrasílẹ̀ Fún Títáa Pomerdoge (POMD)
Owó-onírin aláwòrán apanilẹ́rìn Shiba Inu (SHIB) ń gbérò láti ṣe ìfilọ́lẹ̀ àká dátà àkósódù Shibarium
Shiba Inú (SHIB) wà lára àwọn tí ìdókòwo wọn já wálẹ̀ fún àsíkò díẹ̀ ní àárín ọ̀sẹ̀ tó kọjá.
Ìdí abájọ fún èyí ni ẹrù wúwo tó wà lórí owó-onírin Shiba Inu (SHIB) nítorí ìkànnì ìdánwò tutun tí wọ́n ṣẹ̀dá.
Adúpẹ́, gbogbo ǹkan ló ń lọ létòlétò báyìí.
Ní ǹkan bíi wákàtí 24 sẹ́yìn, Shiba Inu (SHIB) dé àlékún 1.39%, èyí tó gbé iye rẹ̀ sí $0.000007342.
Shiba Inu (SHIB) ń fi àmi lílọ sókè hàn nítorí ọjọ́ ìfilọ́lẹ̀ fún àká dátà àkósódù Shibarium ti di mímọ̀.
O lè máa retí ìdàgbàsókè Shiba Inu (SHIB) yìí ní oṣù Ògún.
Àwọn ọ̀jìnnì ní tí gbogbo ǹkan bá lọ dáadáa, Shiba Inu (SHIB) máa jẹ́ kí lílọ bíbọ̀ iye rẹ̀ dúró ṣinṣin yóó sì dúró lórí lílọ sókè fún ìgbà pípẹ́.
Àsọtẹ́lẹ̀ wà pé owó-onírin Shiba Inu (SHIB) máa dé $0.00002204 ní oṣù Ọ̀pẹ ọdún 2023.
Pomerdoge (POMD) ni owó-onírin aláwòrán apanilẹ́rìn tuntun tó wà lójú ọjà.
Tí o bá ń wá nǹkan aláìlẹ́gbẹ́, Pomerdoge (POMD) ni nǹkan tí ó yẹ fún ẹ.!
Pomerdoge (POMD) jé eré ìdárayá P2E tó di gbajúgbajà lọ́dọ̀ àwọn olùdókòwò.
Kódà àwọn olùdókòwò tí wọ́n jẹ́ olóòótọ́ sí Shiba Inu (SHIB) pinnu láti sún lọ sí iṣẹ́ àkànṣe àyìpadà yìí.
kókó àfojúsùn àgbékalẹ̀ àyípadà yìí ni láti ṣẹ̀dá ohun-èlò aláìlẹ́gbẹ́ tó ní àkòónú àwọn àbùdá akẹgbẹ́ẹrẹ̀ tó dárajùlọ nìkan.
láti lè ṣe àrídákú ìdáàbòbò àti aṣeégbáralé rẹ̀, SOLIDPorof àti Interfi Network ni wọ́n ṣe àyẹ̀wo Pomerdoge (POMD).
Fún ìdí èyí, eré ìdárayá náà ti ṣetán fún ìfilọ́lẹ̀ ní oṣù Ọ̀wẹwẹ̀.
Ní pàtó, o lè ṣe ìsọdọ̀tun àwọn ìrísí Pomerdoge (POMD) rẹ kí o sì ṣe àkànṣe ìrísí rẹ pẹ̀lú àwọ̀ aláìlẹ́gbẹ́ àti àwọn ohun-èlò.
Eré ìdárayá náà wá pẹ̀lú agbo ìjà, níbi tí o ti lè ṣe ìdánwò agbára ìrísí rẹ tí o sì lè gba ọ̀pọ̀ ẹ̀bùn tó jọjú.
Tí èyí ò bá tó ẹ, ìwọ dúró títí o ó fi rí i pé Pomerdoge (POMD) yóò jẹ́ kí o rà, tà, kí o sì ta oríṣiríṣi àwọ̀, ohun-èlò, àti àwọn nǹkan míràn nípasẹ̀ ọjà Pomerplace rẹ̀.
Gbogbo eléyìí ṣeéṣe pẹ̀lú àsopọ̀ àpamọ́ owó àkósódù rẹ àti lílo ETH, USDT, USDC, BNB, tàbí BUSD.
Síwájú sí i, Pomerdoge (POMD) ní àkójọpọ̀ NFT 7,777 tí àwọn tó bá ní POMD yóò ní ànfààní sí láàrín oṣù Okúdu àti Agẹmọ.
Bákan náà, Pomerdoge (POMD) fún ẹ ní ànfààní láti ní ìdá kan nínú owó tí wọ́n pa kí o sì kópa nínú ìfẹ̀bùnṣèfàjẹ ọlọ́sọ̀ọ̀sẹ̀ tí $100,000.
Nítorí àwọn ajẹmọ́nú tó yanilẹ́nu yìí, àwọn òjìnì sọ àsọtẹ́lẹ̀ pé Pomerdoge (POMD) yóò jẹ́ owó-onírin aláwòrán apanilẹ́rìn tó tóbi jùlọ ní 2023.
Lọ́wọ́lọ́wọ́ yìí, o lè ra owó-onírin náà ní $0.007.
Ṣùgbọ́n ó dára tí o bá tètè yára, torí owó-àkósódù náà ń yára gòkè ó sì ń retí alékún 4,000%.
Nímọ̀ si nípa Ìmúrasílẹ̀ fún títà Pomerdoge (POMD) Lónì.
Gbogbo ǹkan tí o nílò láti mọ̀ nípa eNaira, owó àkósódù orílè-èdè Nàìjíríà.
eNaira orílẹ̀-èdè Nàìjíríà ni owó àkósódù ilé ìfowópamọ́ àpapọ̀ àkọ́kọ́ ní ilẹ̀ Adúláwọ̀ (CBDC) tó sì jẹ́ ọ̀kan nínú àwọn CBDC 11 tó ń ṣiṣẹ́ lágbàyé.
eNaira ni ọ̀nà tí Nâìjíríà ní láti lè jẹ́ kí àká dátà àkósódù di lílò - ìmọ̀-ẹ̀rọ tó ti di gbajúgbajà nípasẹ̀ owó àkósódù - nínú ìṣesí ètò ìṣúná.
Ó tún jẹ́ ọ̀nà míràn láti ṣorogún pẹ̀lu owó àkósódù, tó ti di gbajúgbajà láàrín àwọn ọ̀dọ́ ní orílẹ̀-èdè Nàìjíríà.
wọ́n ròyin rẹ̀ pé yóò ṣe ìpèsè owó fún tẹrú-tọmọ ní orílẹ̀-èdè Nàìjíríà, ìdúnàdúrà lẹ́yìn odi, àti sísanwó tààrà láti ọ̀dọ̀ ìjọba sí àwọn ará ìlú.
Síbẹ̀síbẹ̀, fún àwọn ará ìlú láti ṣe àmúlò àwọn ànfààní eNaira,ó ṣe pàtàkì láti mọ nǹkan tí wọ́n jẹ́.
Ìròyìn yìí máa jẹ́ ìtọ́nisọ́nà fún gbogbo nǹkan tí o nílò láti mọ̀ nípa eNaira.
Kí ni àwọn owó àkósódù ilé ìfowópamọ́ àpapọ̀ (CBDCs)?
Àwọn owó àkósódù ilé ìfowópamọ́ àpapọ̀ ni àwọn ẹ̀ya díjítà owó orílẹ̀-èdè kan.
Kí wọ́n báa tún lè ye ẹ dáadáa, o ní láti mọ nǹkan tí owó àkósódù jẹ́.
Àwọn owó àkósódù, gẹ́gẹ́ bí orúkọ rẹ̀ ṣe ṣàlàyé, ní àwọn owó tí wọ́n wà ní ẹ̀ya díjítà nìkan.
Àpẹẹrẹ owó àkósódù ni bitcoin tàbí ethereum.
Wọ́n ń lo ìlànà odù àmúdijú láti dáàbò bo ìdúnàdúrà àti láti darí ìṣẹ̀dá àwọn owó tuntun.
Wọ́n tún máa ń ṣiṣẹ́ lórí àká dátà àkósódù, ìwe owó oní díjítà tó máa ń ṣe ìkópamọ́ gbogbo ìṣẹ̀lẹ̀ ìdúnàdúrà owó àkósódù.
Nígbà tí ilé ìfowópamọ́ àpapọ̀ bíi CBN bá pinnu láti ṣẹ̀dá ǹkan bíi bitcoin, CBDC ni wọ́n ń pè é.
kíni ànfààní ṣíṣẹ̀dá CBDC?
Ilé ìfowópamọ́ àpapọ̀ fẹ́ ṣẹ̀da ẹ̀ya díjítà àwọn owó wọn láti jẹ ìgbádùn díẹ̀ nínú àwọn àjẹmọ́nú tó wá pẹ̀lú àwọn bíi bitcoin àti ethereum.
Ọ̀kan nínú àwọn ànfààní owó àkósódù ni owó ìdúnàdúrà wọn tó kéré nítorí kì í ṣàmúlò alárinnà.
Fún àpẹẹrẹ, tí o bá ń lo owó oní bébà (ẹ̀da owó àkósódù) bíi náírà tàbí dọ́là fún ìdúnàdúrà, wọ́n máa ń gba ọ̀dọ ọ̀pọ̀lọpọ̀ ènìyàn kọjá, èyí tó sì máa ń jẹ́ kí owó ìdúnàdúrà lẹ́kún.
Ó dá lórí irú ìdúnàdúrà tí o bá ń ṣe, àwọn alárinnà yìí máa ń jẹ́ ilé ìfowópamọ́ lọ́pọ̀ ìgbà, èto káádì bíi Visa tàbí Mastercard, tàbí kó jẹ́ Èto Owó sísan Láàrín Àwọn Ilé Ìfowópamọ́ Ti Nàìjíríà (NIBSS).
Ṣùgbọ́n pẹ̀lu owó àkósódù, àsopọ̀ tó láàbò tó sì lọ tààrà yóò di ṣíṣe láàrín àwọn méjèèjì tó wà nínú ìdúnàdúrà náà, tí yóò ṣe àdínkù owó, tí yóò jẹ́ kí ìdúnàdúrà lẹ́yìn odi ṣeéṣe, yóó sì ṣe àdínkù àkókò ìdúnàdúrà.
Ìdí tí wọ́n fi ṣẹ̀da eNaira
Ọ̀kan nínú àwọn ìdí tí wọ́n fi ṣẹ̀da eNaira ni FOMO tó rọ́gbà yí CBDCs ká.
Gẹ́gẹ́ bí ìwádìí kan tí Ilé Ìfowópamọ́ fún Owó sísan Nílẹ̀ Òkèèrè (BIS) ṣe ní ọdún 2021, 90% àwọn ilé ìfowópamọ́ àpapọ̀ lágbàyé ń gbérò láti ṣẹ̀da CBDCs.
Síbẹ̀síbẹ̀ CBDCs ní àwọn àbùdá tí ó lè ra ètò ìṣúná orílẹ̀-èdè lọ́wọ́.
Àfojúsùn àti ìpinnu eNaira
Láti ṣe ìpèsè owó fún tẹrú-tọmọ
Ṣàtúnṣe àkókò owó sísan
Ṣàtúnṣe ìpawó wọlé àti owó orí gbígbà.
Sísan owó tààrà láti ọ̀dọ̀ ìjọba sí àwọn ará ìlú
ìfilọ́lẹ̀ eNaira: CBN dárúkọ owó ìmáyédẹrùn, owó sísan lẹ́yìn odi, àti àwọn ewu àìmọ̀.
Báwo ni eNaira ṣe ń ṣiṣẹ́?
eNaira ń ṣiṣẹ́ lórí àká dátà àkósódù bíi Bitcoin.
Wọ́n ń ṣe ìdúnàdúrà ní ojú òpó àká dátà àkósódù , tí yóò jẹ́ kí ìwọ àti àwọn mìíràn tó ń lo eNaira lè fi owó náà ránṣẹ́ ní irọ̀-sí-irọ̀ (P2P) láìsí alárinnà.
Bí eNaira ṣe yàtọ̀ sí Bitcoin
Nígbà tí ìdúnàdúrà eNaira àti Bitcoin ń wáyé lórí àká dátà àkósódù , ọ̀tọ̀ọ̀tọ̀ ni wọ́n jọ ń ṣiṣẹ́.
Owó àkósódù aláìní ìṣàkóso ni Bitcoin.
Nítorí pé ó ń ṣiṣẹ́ lórí àká dátà àkósódù gbogbogbò (ojú òpo Bitcoin), nígbà tí eNaira jẹ́ owó àkósódù oní àkóso tó ń ṣiṣẹ́ lórí àká dátà àkósódù lábẹ́ àkóso tàbí aládàni.
Àká dátà àkósódù gbogbogbò wà fún lílò ẹnikẹ́ni.
Fún àpẹẹrẹ, o lè wo ìṣẹ̀lẹ̀ ìdúnàdúrà Bitcoin lóri blockchain.com.
Àká owó àkósódù gbogbogbò tún fún ẹnikẹ́ni níbikíbi pẹ̀lú íntánẹ́tì ní ànfààní láti ṣẹ̀dá àpamọ́ láìsí KYC kankan.
Ó lè ṣẹ̀dá àpamọ́ kí o sì bẹ̀rẹ̀ ìdúnàdúrà láàárín ìṣẹ́jú àáyá.
eNaira, ní tiẹ̀, ṣiṣẹ́ lóri àká owó àkósódù aládàni https://techpoint.africa/2021/08/03/experts-enaira-cbdc/.
Yàtọ̀ sí ti Bitcoin, níbi tí o ti ní ànfààní sí àkọsílẹ̀ ìdúnàdúrà tí o sì lè ṣẹ̀dá àpamọ́ lójúẹsẹ̀, CBN gbé eNaira tìpa ni.
Ìdí tí eNaira fi ń ṣiṣẹ́ lórí àká dátà àkósódù aládàni
eNaira fi ń ṣiṣẹ́ lórí àká dátà àkósódù aládàni nítorí CBN fẹ́ ṣàkóso ìgbaniwọlé, KYC, àti ìṣẹ̀da eNaira.
Ìdí rè é tí CBN ṣe lo Hyperledger Fabric, ìkannì kan tó fún àwọn ilé-iṣẹ́ aládàni ní ànfààní láti ṣẹ̀dá àká dátà àkósódù aládàni.
Èló ni eNaira?
eNaira jẹ́ iye kan náà pẹ̀lú náírà.
Pàápàá jùlọ, eNaira kan ṣe dèède náírà kan.
Báwo ni CBN ṣe ń ṣe àmójútó iye eNaira?
CBN ń ṣàmójútó 1:1 iye náírà sí eNaira pẹ̀lú ṣíṣe àtìlẹ́yìn eNaira tí ó wà pẹ̀lú náírà tí ó wà ní ìpamọ́.
Bí CBN ṣe ń ṣe àgbéjáde àti àkóso eNaira
eNaira ń lo àgbékalẹ̀ ìkànnì níbi tí CBN ti jẹ́ olùpèsè ìwe owó gangan, ìkannì tí yóò ṣe ìgbàlááyè àti àkọsílẹ̀ ìdúnàdúrà.
Ó máa fún àwọn akópa nínú ìṣúná tí ó kù lórílẹ̀ èdè yìí ní ànfààní láti tò lórí ìkànnì náà nípasẹ̀ APIs.
eNaira: ojúṣe àwọn ilé ìfowópamọ́
Àwọn ilé ìfowópamọ́ àti àwọn ilé-iṣẹ́ ìsúná míràn ti gbaṣẹ́ pínpín eNaira náà ká.
Wọ́n ṣe èyí pẹ̀lú ìṣẹ̀da àfikún ìṣesí owó sísan fún eNaira, nípa bẹ́ẹ̀ wọ́n ń ṣẹ̀da àwùjọ owó sísan fún-un.
Bí o ṣe lè lo eNaira
Láti lo eNaira, o ní láti ṣe àgbàálẹ̀ ohun èlò ìmúṣiṣẹ́ eNaira Speed Wallet sórí ẹ̀rọ ìbánisọ̀rọ̀ rẹ tàbí kí o tẹ odù USSD *997*50# tí o bá ní ẹ̀rọ ìbánisọ̀rọ̀ àtijọ́.
Oríṣiríṣi àpamọ́ eNaira
Oríṣi àpamọ́ eNaira mẹ́jì ni ó wà.
Àpamọ́ eNaira Speed (Alákànpọ̀)
ohun èlò ìmúṣiṣẹ́ eNaira Speed Afúyẹ́
Àpamọ́ méjèèjì jọra pẹ̀lú ìyàtọ̀ díẹ̀díẹ̀.
Àpamọ́ eNaira Speed (Alákànpọ̀) jẹ́ ohun èlò ìmúṣiṣẹ́ méjì-lọ́kan tó lè jẹ́ lílò fún àwọn ènìyàn tàbí àwọn olókòwò.
Ohun èlò ìmúṣiṣẹ́ eNaira Speed Afúyẹ́, síbẹ̀síbẹ̀, gba kí o tọ́ka bóyá o fẹ́ máa lò ó gẹ́gẹ́ bi olókòwò, oníṣòwò, tàbí fún ara rẹ.
Ohun tí o nílò láti ṣí àpamọ́ eNaira
Láti ṣí àpamọ́ eNaira, o nílò Nọ́mbà Ìdánimọ̀ Orílẹ̀-èdè (NIN), Nọ́mbà ẹ̀rọ ìbánisọ̀rọ̀, àti Nọ́mbà Ìdánimọ̀ ilé ìfowópamọ́ (BVN).
Síbẹ̀síbẹ̀, kì í ṣe gbogbo ìpele àpamọ́ eNaira ni yóó bèrè gbogbo ònà ìdánimọ̀ wọ̀nyí.
Oríṣiríṣi ìpele àpamọ́ eNaira àti àwọn ìbéèrè wọn
Àwọn Ìbéèrè Ìpele Gbèdéke Ìdúnàdúrà Lójúmọ́: Ìpele 1, NIN àti nọ́mbà ẹ̀rọ ìbánisọ̀rọ̀ ₦20,000, Ìpele 2: BVN àti nọ́mbà ẹ̀rọ ìbánisọ̀rọ̀ ₦200,000, Ìpele 3: BVN, nọ́mbà ẹ̀rọ ìbánisọ̀rọ̀, àti rìsítì ohun-èlo ilé-iṣẹ́ ìjọba.
Bí o ṣe lè fi owó sórí àpamọ́ eNaira rẹ
Lọ́wọ́ kan tí o bá ti ṣẹ̀dá àpamọ́ eNaira, wà á gba ID àpamọ́ oní ònkà-10 - tó ṣe dèèdé pẹ̀lu àpò ilé ìfowópamọ́.
O lè fi owó ránṣẹ́ láti ilé ìfowópamọ́ rẹ sí àpamọ́ọ̀ rẹ pẹ̀lú lílo ID àpamọ́ọ̀ rẹ.
Yálà ò ń fi í ránṣẹ́ pẹ̀lú ohun èlò ìmúṣiṣẹ́ ilé ìfowópamọ́ rẹ, lo odù USSD, tàbí àwọn ìkànnì ìfowópamọ́ lórí ayélujára, kàn fi ID àpamọ́ọ̀ rẹ sí i kí o sì yan eNaira gẹ́gẹ́ bí ilé ìfowópamọ́ tí o fẹ́ fi ránṣẹ́ sí.
ànfààní lílo àpamọ́ eNaira
Fífi owó ránṣẹ́ lọ́fẹ̀ẹ́
Ìdúnàdúrà tó yára féfé
Gbígbé e kalẹ̀ kíákíá fún àwọn ènìyàn tí ò ní àpò ilé ìfowópamọ́
Kùdìẹ̀kudiẹ lílo eNaira
Àṣírí: yàtọ̀ sí àwọn àká dátà àkósódù gbogbogbò bíi Bitcoin tó lè di lílò láìlójú, eNaira bèrè fún ìgbésẹ̀ KYC.
eNaira ni àkọ́kọ́ tọ́rọ̀ bá di CBDCs.
Nígbà tí ìtẹ́wọ́gbà rẹ̀ ò tí ì di gbajúgbajà, ó dára fún ọjọ́ iwájú ìṣúná ọ̀pọ̀lọpọ̀ àwọn ọmọ orílẹ̀-èdè Nàìjíríà.
Àwọn ẹgbẹ́ ọmọ orílẹ̀-èdè Sudan ti gbọ̀nàẹ̀bùrú wọ ibùdó ìtàkùn orílẹ̀-ède Kenya
Òpin ọ̀sẹ̀ yìí máa látikẹ, àbí?
Ṣèbí, òsẹ̀ owó oṣù ni.
Ẹ gbádùn ara yín.!
Mú 500k (nínú owó yóówù tí ẹ bá ń lò) nínú àpapọ̀ gbogbo ìyẹn kí ẹ gbádùn ara yín.
Rárá o, kìí ṣe èmi ni mò ń gbà yín níyànjú láti ná owó tí ẹ fi pamọ́ o.
Mo ní àníyàn láti jáde lọ gbá fàájì.
Ẹ má bìnú, ṣùgbọ́n mi ò ní sọ ètò mi fún-un yín.
Kì í ṣe nítorí pé mi ò lè ṣe ìyanràn pẹ̀lú ẹ̀, ṣùgbọ́n nítorí wí pé mi ò kí ń ṣe é ní gbogbo ìgbà.
Ẹ jọ̀wọ́, ẹ kúrò nílé ní òpin ọ̀sẹ̀ yìí, ṣó yé?
Mo ní àwọn ìròyìn kan: Safaricom ti ṣe ìfilọ́lẹ̀ Faraja, ètò ẹ̀yáwó tí ò ní èlé, fún ríra ǹkan tí owó rẹ̀ tó KSh100,000 níye.
Mílíọ̀nù 32 lé àwọn oníbàárà Safaricom lè ra nǹkan láwìn lọ́dọ̀ àwọn oníṣòwò tí wọ́n ń gba Lipa Na M-PESA tí wọn ó sì san-án fún wọn padà ní kíkún láàrín ọjọ́ 30.
Ó ku nǹkan kan: Lórí Techpoint Africa Podcast fún ti ọ̀sẹ̀ yìí, ikọ̀ àwọn olóòtú sọ̀rọ̀ nípa ọ̀pọ̀lọpọ̀ kókó ìròyìn, tó fi mọ́ bí Àjọ tó ń rí sí Ìfigagbága àti Ìdáàbòbo Àwọn Oníbàárà ṣe yọ Sycamore àti bí ilé ìfowópamọ́ àpapọ̀ ilẹ̀ Nàìjíríà ṣe ṣe àfikún sí owó orí èlé.
Gbọ́ ọ níbí.
Nǹkan tí mo ní fún-un yín lónì rè é:
Ẹgbẹ́ ọmọ orílẹ̀-èdè Sudan gbọ̀nàẹ̀bùrú wọ ìkànnì orílẹ̀-èdè Kenya
Copia Global da 25% òṣìṣẹ́ rẹ̀ sílẹ̀.
$9 mílíọ̀nù Àsetẹ̀léra B Terragon
Ẹgbẹ́ ọmọ orílẹ̀-èdè Sudan kọlu ìkànnì orílẹ̀-èdè Kenya
Ẹgbẹ́ agbọ̀nàẹ̀bùrúwọlé orílẹ̀-èdè Sudan tí a mọ̀ sí "Anonymous Sudan" ni wọ́n ní ó ti gbọ̀nàẹ̀bùrú wọ ìkànnì eCitizen orílẹ̀-ède Kenya, tó ń dí i lọ́wọ́ iṣẹ́.
Tí a mọ̀ sí Ìpín káàkiri ìkọlù ìdínilọ́wọ́-iṣẹ́ (DDoS), irú ìgbọ̀nàẹ̀bùrúwọlé yìí máa ń sọ ojú òpó, orísun ìmọ kọ̀mpútà, tàbí ibùdó ìtàkùn di àìṣeélò, pẹ̀lú dída ọ̀pọ̀lọpọ̀ ìbéèrè tí ò yẹ bò ó, tí yóò sì máa dí àwọn tó ní àṣẹ sí lílo rẹ̀ lọ́wọ́ láti ṣàmúlò rẹ̀.
Síbẹ̀síbẹ̀, Akọ̀wé Ìgbìmọ̀ (CS) tón rí sí ICT ní orílẹ̀-ède Kenya, Eliud Owalo, sọ wí pé ìkọlù orí ẹ̀rọ ayélujára náà ò ṣàjòjì.
Ó fi kún-un pé ìkọlù náà ò tí ì yọrí sí ìpàdánù dátà kankan àti wí pé ìjọba ń ṣiṣẹ́ lórí ìgbésẹ̀ àtúnṣe láti kojú ìṣẹ̀lẹ̀ tó ń ṣẹlẹ̀ lọ́wọ́ wọ́n sì ń wá láti ṣe àgbékalẹ̀ àwòkọ́ṣe kan fún ìdèna ewu láti dèna ìkọlù lọ́jọ́ iwájú.
Kí ló fa ìkọlù náà?
Àwọn ẹgbẹ́ agbọ̀nàẹ̀bùrúwọlé náà sọ wí pé àwọn ti pa ọ̀pọ̀lọpọ̀ àwọn ibùdó ìtàkùn orílẹ̀-ède Kenya ní ìdáhùn sí bí orílẹ̀-ède Kenya ṣe ń dásí àlámọrí ilẹ̀ Sudan.
láti ọjọ́ 24 oṣù Ọ̀pẹ, ọdún 2023, ọ̀pọ̀lọpọ̀ àwọn ibùdó ìtàkùn ìjọba àti aládàni, tó fi mọ́ e-Citizen àti NTSA ni wọ́n ti kú.
Ìgbésẹ̀ yìí ti ṣe àkóbá fún àwọn nǹkan mìíràn, tó fi mọ́ ìforúkọsílẹ̀ fún àti àtúnṣe fún ìwé-àṣẹ, ìwé-ẹ̀rí ọjọ́ ìbí, ìforúkọsílẹ̀ okòwò, ìwé-ẹ̀rí ìgbéyàwó, àti ìwé ìrìnnà.
Kí ló fa ìkọlù náà?
Àwọn agbọ̀nàẹ̀bùrúwọlé náà bẹ̀rẹ̀ ìkọlù náà lẹ́yìn tí wọ́n rí fọ́nrán aláwòrán Ọ̀gágun ilẹ̀ Sudan, Yasir Al-Atta, tó ń sọ wí pé ààrẹ ilè Kenya, Williams Ruto, ní ìbátan tó sì tún ṣe ìrànwọ́ fún Àwọn Ológun Aṣèrànwọ́ Ojúẹsẹ̀ (RSF) - àwọn afarajọ ológun tí Ìjọba Ilẹ̀ Sudan ń ṣàmúlò tẹ́lẹ̀.
Ààrẹ ilè Kenya, síbẹ̀síbẹ̀, sẹ́ lórí ẹ̀sùn náà ó sì ṣe ìfirinlẹ̀ ìfọkànsìn rẹ̀ láti wá àlàáfíà sí rògbòdìyàn to wà ní ilẹ̀ Sudan.
Láti ìgbà tí wọ́n ti lé ààrẹ tẹ́lẹ̀, Omar al-Bashir, nínú ìjàngbara ní 2019, ni rògbòdìyàn ti wà ní ilẹ̀ Sudan.
Ní àfikún sí fífa àìbalẹ̀ọkàn àti sísálọ, rògbòdìyàn náà ti mú ẹgbẹ̀rún èniyàn lọ.
Copia Global da 25% àwọn òṣìṣẹ́ rẹ̀ sílẹ̀
ilé-iṣẹ́ àdìdeelẹ̀ ìṣòwò orí ayélujára ilẹ̀ Kenya, Copia Global, fẹ́ lé 25% ìkànìyan rẹ̀, àbí bí ènìyàn 350, ní orílẹ̀-èdè náà. Kí ló dé?
Ilé-iṣẹ́ náà sọ wí pé òun ṣe àtúnṣe ọ̀pọ̀lọpọ̀ ìlànà tó ṣe pàtàkì ní orílẹ̀-èdè Kenya láti ṣàtúnṣe ìpèsè ìrànlọ́wọ́ fún oníbàárà àti láti ṣe àtìlẹ́yìn fún èrè iṣẹ́ alálòpẹ́ nítorí ìdẹnukọlẹ̀ ọrọ̀-ajé tó ń lọ lọ́wọ́ àti ìfúnpinpin ọjà pàṣípààrọ owó.
Copia sọ wí pé òun máa gbé ìgbésẹ̀ yìí pẹ̀lú ìbọ̀wọ̀ tó yẹ fún àwọn òṣìṣẹ́ tí ọ̀rọ́ kàn àti ní ìbámu pẹ̀lú ọ̀fin òṣìṣẹ́ ti ilẹ̀ Kenya.
Torí náà, ilé-iṣẹ́ náà máa fún àwọn tí ọ̀rọ́ kàn ní àsọọ́lẹ̀ olóṣù kan wọn ó sì ní láti fi Copia sílẹ̀ ṣíwájú oṣù Ọ̀wẹwẹ̀ ọdún 2023.
Ìṣesí yìí tẹ̀lé lílé òṣìṣẹ́ 50 ní orílẹ̀-èdè Kenya.
Ilé-iṣẹ́ náà dáwọ́ iṣẹ́ dúró ní orílẹ̀-èdè Uganda ní oṣù Igbe ọdún 2023, tó gbaṣẹ́ lọ́wọ́ òṣìṣẹ́ tó lé ní 300 níbẹ̀.
Ìkànnì ìṣòwò orí ayélujára tó fi ilẹ̀ Kenya ṣe ibùjókòó náà ń tọ́jú àwọn oníbàárà ní ilẹ̀ Adúláwọ̀ pẹ̀lú owó-ọ̀yà láti àárín-sí-ìsàlẹ̀ pẹ̀lú fífún wọn ní ànfààní sí ìrírí ọjà rírà tó finilọ́kànbalẹ̀ nínú ọjà tí kò ní òṣìṣẹ́ púpọ̀.
$9 mílíọ̀nù Àsetẹ̀léra B Terragon
Ìkànnì ìyànnàná lórí àkójọpọ̀ orísun ìmọ kọ̀mpútà àti ìdúnàdúrà ilẹ̀ Nàìjíríà, Terragon, ti gbé ìgbésẹ̀ àkójọ $9 mílíọ̀nù Àsetẹ̀léra B láti ṣe ìrólágbára fún ìkápáa ohun èlò ìmúṣiṣẹ́ ìpìlẹ-àkójọpọ̀ orísun ìmọ kọ̀mpútà lórí ìkànni rẹ̀.
Orange Ventures ló léwájú ìgbésẹ̀ náà, nígbà tí TLcom Capital, LoftyInc, Sango Capital, VestedWorld, àti Western Technology Investment (WTI) náà kópa.
Terragon, tí Elo Umeh (Aláṣẹ àti Olùdarí) dásílẹ̀, sọ àwọn ojú-òpò ìbánisọ̀rọ̀ di àkójọ ìpolówó orí ẹ̀rọ ìbánisọ̀rọ̀ ó sì ń pèsè ìròyìn ní ọjà àwọn oníbàárà tó ń fejú sí i ní aagbọn náà fún àwọn oníbàárà rẹ̀, ní pàtàkì àwọn ilé-iṣẹ́ ìbánisọ̀rọ̀ àti ìṣúná.
Adrenaline, ọ̀kan nínú àwọn kókó iṣẹ́ rẹ̀, jẹ́ ọ̀nà àbáyọ sí ìsọdowó dátà-ìbánisọ̀rọ̀ tí ó fún àwọn ilé-iṣẹ́ ìbáraẹnisọ̀rọ̀ ní ànfààní láti fẹ ọ̀nà ìpawówọlé àti olùtajà wọn lójú láti dé ọ̀dọ àwọn oníbàárà tí wọn ò lè kàn sí nípasẹ̀ àwọn ojú òpó ìtajà àtijọ́.
Ní àfikún, àwọn irinṣẹ́ ilé-iṣẹ́ náà fún àwọn ilé-iṣẹ́ oníbàárà Terragon ní ànfààní láti wo ìròyin ọ̀pọ̀lọpọ̀ ìwà àti àbùbá ìdánimọ̀ kí wọ́n sì darapọ̀ mọ́ oríṣiríṣi àwọn ọ̀nà ìkàn sí oníbàárà bíi sísanwó lórí ẹ̀rọ ayélujára ètò ìtajà.
Ilé-iṣẹ́ náà ń gbérò láti ṣe ìdàgbàsókè àti ìgbésáré Ìkẹ́rọnímọ̀ àti ìmọ̀ àtọwọ́dá tí wọ́n ṣe lábẹ́lé láti ṣe ìfilọ́lẹ̀ fún àtúnṣe ilé-iṣẹ́ ìbáraẹnisọ̀rọ̀.
Ó gbérò láti lo owó náà láti fẹ àfojúsùn rẹ̀ lórí àtẹ̀jíṣẹ́ B2C lórí ẹ̀rọ ìbánisọ̀rọ̀ lójú, pẹ̀lú àtìlẹyìn ojú ìwòye àwọn oníbàárà ní kíkún láti inú "dátà ńlá."
Ilé-iṣẹ́ náà, tó ti bẹ̀rẹ̀ iṣẹ́ ní orílẹ̀-èdè Ghana àti Kenya, fẹ́ tàn káàkiri gbogbo ilẹ̀ Adúláwọ̀.
Bí ó bá jẹ́ pé ẹ kò rí i tẹ́lẹ̀
Ilé-iṣẹ́ àdìdeelẹ̀ iṣẹ́ àgbẹ̀ onímọ̀ ẹ̀rọ ilẹ̀ Kenya, FarmWorks, ti ṣe àkójọ Àsetẹ̀léra A $4.1 mílíọ̀nù láti lo IA
Young African Catalysts ti wọ Techstars Toronto, ó sì ti yí orukọ padà sí CatalyzU
Nǹkan tí mò ń kà àti nǹkan tí mò ń wò
Ìdúngbámù àdó-olóró pa ọ̀pọ̀lọpọ̀ ènìyàn ní ilé ìjọ́sìn tó wà ní olú ìlú orílẹ̀-èdè Syria - ilé ìròyìn orílẹ̀-èdè
O Kìí Pàdánù Àwọn Ènìyàn.
O Dá Wọn Padà Ni
Nígbà Tí Ọlọ́run Bá Fọhùn
CBN gbé ẹsẹ̀ kúrò lórí àpò ilé ìfowópamọ́ Bamboo, Risevest, àti Chaka
Ìròyìn náà:
Ilé ìfowópamọ́ àpapọ̀ ilẹ̀ Nàìjíríà (CBN) ti gbé ẹsẹ̀ kúrò lórí àpò ilé ìfowópamọ́ Bamboo, Risevest, àti àwọn yòókù.
Wọ́n gbé ẹsẹ̀ lé àwọn àpò ilé ìfowópamọ́ yìí ní ọdún 2021, pẹ̀lú bí CBN ṣe fi ẹ̀sùn kàn wọ́n pé wọ́n ṣe ìdúnàdúrà ìpààrọ owó lọ́nà àìbófinmu.
Bọ́ tilẹ̀ jẹ́ wí pé CBN ò sọ ìdí tí wọ́n fi gbé ẹsẹ̀ kúrò lórí àwọn àpò ilé ìfowópamọ́ náà, ó ti fún gbogbo àwọn ilé ìfowópamọ́ tí ọ̀rọ́ kàn ní àṣẹ láti fi ìsẹ̀lẹ̀ yìí tó àwọn ilé-iṣẹ́ náà létí.
CBN ti pàṣẹ pé àpò ilé ìfowópamọ́ àwọn ilé-iṣẹ́ ìṣúná onímọ̀ ẹ̀rọ; Bamboo, Rivevest, Chaka àti àwọn ilé-iṣẹ́ 437 míràn di ṣíṣí.
Àwọn àpò ilé ìfowópamọ́ náà ni wọ́n fi sábẹ́ ìdíwọ́ máṣe-pèse-gbígbowó èyí tó dènà wọn láti ṣe ìdùnàdúrà owó gbígbà.
Ní pàtàkì ó ń dèna wọn láti mú owó jáde nínú àpò náà, ṣùgbọ́n ó ń gba owó wọlé.
Gẹ́gẹ́ bí Punch ṣe ròyìn, ìwé CBN tó fi ń tó àwọn ilé ìfowópamọ́ létí nípa ìgbésẹ̀ tuntun náà kà báyìí, "a ti pa yín láṣẹ láti gbé ìdèna máṣe-pèse-gbígbowó tó wà lórí àpò àwọn oníbàárà ilé ìfowópamọ́ tí a tò sí ìsálẹ̀ yìí kúrò gẹ́gẹ́ bí a ṣe pa yín láṣẹ.
A tún fẹ́ kí ẹ fi tó àwọn oníbàárà tí ọ̀rọ̀ kàn náà létí nípa ìgbẹ́sẹ̀ kúrò yìí bákan náà."
Kí ló dé tí CBN gbé ẹsẹ̀ lé àpò Bamboo, Chaka àti Risevest?
CBN gbé ẹsẹ̀ lé àpo Bamboo, Rise, Chaka, àti Trove ní ọdún 2021.
Ó sọ wí pé wọ́n ń ṣiṣẹ́ láì sí ìwé àṣe gẹ́gẹ́ bi ilé-iṣẹ́ alámòjútó dúkìá.
Ó ní wọ́n ń "ṣàmúlò àwọn orísun FX ní ọjà FX ilẹ̀ Nàìjíríà fún ríra ìpín-ìdókówò/ẹ̀yáwó ilẹ̀ òkèèrè ní ìlòdì sí ìwe CBN tó ní ìtọ́kasí TED/FEM/FPC/GEN/01/012, tó sì ní déétì ọjọ́ 01 oṣù Agẹmọ, ọdún 2015.”
Ó ṣe àríyànjiyàn pé àpo wọn gbọ́dọ̀ di gbígbẹ́sẹ̀lé fún ọjọ́ 180 nítorí wọ́n ń jẹ́ kí owó náírà lẹ.
Ṣebí wọ́n gbẹ́sẹ̀ kúrò lórí àpò náà ní ọdún 2022?
Àwọn ìròyìn jáde ní oṣù Òkudù ọdún 2022 pé Ilé-ẹjọ́ Gíga kan ní ìlú Abuja ti pàṣẹ pé kí àpo Bamboo àti àwon yòókù di ṣíṣí.
Síbẹ̀síbẹ̀, pẹ̀lú ìròyìn tuntun mìírán lónì tó ń sọ wí pé wọ́n ti gbẹ́sẹ̀ kúrò lórí àpò náà, kò yéni bóyá wọ́n tún gbẹ́sẹ̀ lé e lẹ́yìn oṣù Òkudù ọdún 2022 tàbí wọn ò gbé ìfòfindè orí àwọn àpò náà kúrò lẹ́yìn àṣẹ Ilé-ẹjọ́.
Ní ọ̀sẹ̀ yìí lórí ìṣúná, PoS kojú àwọn alákòso
Lónì lórí Techpoint Africa Podcast, àwọn akọ̀ròyin wa bojúwo àwọn ìṣẹ̀lẹ̀ ní àwùjọ ìṣúná ní ọ̀sẹ̀ yìí gẹ́gẹ́ bó ṣe ń nípa lára àwùjọ ìmọ̀-ẹ̀rọ ní ilẹ̀ Adúláwọ̀.
Àwọn ìròyìn náà:
FCCPC gbé owó ìtanràn ₦10,000 lórí àwọn tí wọ́n ń lo PoS
FCCPC yọ orúkọ Sycamore kúrò
CBN ṣe àfikún sí gbèdéke owó èlé.
Bundle Africa ti pa ṣíṣe pàṣípààrọ owó tì
O lè darapọ̀ mọ́ ìfọ̀rọ̀wérọ̀ náà lórí Google Podcasts, Apple Podcasts, Spotify, YouTube, àti gbogbo ibi tí o ti máa ń gba àkáálẹ̀ ohùn orí ẹ̀rọ ayélujára rẹ.
O tún lè fi ìbéèrè àti àkíyèsí rẹ ránṣẹ́ sí podcast@techpoint.africa tàbí kí o fi èrò rẹ hàn pẹ̀lú lílo ìsàmi-apákàsọ̀ #TechpointAfricaPodcast.
Àwọn tí wọ́n ní ike-ìgbowó Verve nilẹ̀ Nàìjíríà lè ra ohun èlò ìmúṣiṣẹ́ pẹ̀lú náírà lórí Google Play Store
Google ti darapọ̀ pẹ̀lú Verve, ilé iṣẹ́ oníke ìsanwó nílẹ̀ Nàìjíríà, láti jẹ́ kí àwọn ọmọ orílẹ̀-èdè Nàìjíríà ra ohun èlò ìmúṣiṣẹ́ lórí Google Play Store.
Google máa ṣe ìdúnàdúrà Verve ní náírà (₦), àwọn ilé ìfowópamọ́ ó sì ṣe ìdúnàdúrà yìí gẹ́gẹ́ bíi ti abẹ́lé.
Láti lo ìpèsè yìí, lọ sí Google Play Store, yan ohun èlò ìmúṣiṣẹ́ tí o fẹ́ rà, fi iye tí ó wù ọ́ síbẹ̀, yan "ṣàfikún ike-ìsanwó aláwìn tàbí ike ìgbowó" ìgbà, tí ó bá dáhùn, fi àlàyé ike-ìgbowó Verve rẹ síbẹ̀.
O tún lè lọ sí pay.google.com, forúkọsílẹ̀-wọlé pẹ̀lú àkántì Gmail rẹ, yan 'Ṣàfikún ìlàna owó sísan, 'fi àlàyé ike-ìgbowó Verve rẹ síbẹ̀,' kí o sì fi pamọ́.
Lẹ́yìn ìyẹn, ra nǹkan tí o fẹ́ rà pẹ̀lú pípadà sí Play Store.
Ìpèsè yìí wà fún àwọn tó ń lo Android àti Ike-ìgbowó Verve.
Síbẹ̀síbẹ̀, o ò lẹ̀ sanwó lọ́wọ́lọ́wọ́ báyìí fún Àsanlé YouTube pẹ̀lú ike-ìgbowó Verve rẹ.
Ẹ̀wẹ̀, ní oṣù Agẹmọ ọdún 2023, ilé-iṣẹ́ tó jẹ́ ti Interswitch náà, Verve, sọ wí pé òun ti pín ike-ìgbowó tó ń lọ bíi 50 mílíọ̀nù ní orílẹ̀-èdè Nàìjíríà, tó ń fi ìjẹgàba rẹ̀ hàn ní orílẹ̀-èdè náà.
Fún àgbọ́yé, dátà láti Satista fi hàn pé nígbà tí yóò fi di oṣù Ṣẹẹrẹ odún 2022, bí 20% àwọn tó ní ike-ìgbowó ní orílẹ̀-èdè Nàìjíríà ni wọ́n ní Mastercard, tí bíi 18% sì ní Visa.
Síbẹ̀síbẹ̀, ní àárín ọdún 2019 àti 2022, Verve ni ike-ìgbowó tó gbajúmọ̀ ní orílẹ̀-èdè Nàìjíríà, tó jẹ́ bíi 54% ike-ìgbowó tí wọ́n ń lò ní orílẹ̀-èdè Nàìjíríà fún ìdúnàdúrà lóri PoS àti lórí ẹ̀rọ ayélujára.
Vincent Ogbunude, Alámòjútó àti Olùdarí Verve International, sọ wí pé dídarapọ̀ pẹ̀lú Google Play jẹ́ ìgbésẹ̀ pàtàkì fún ìmúṣẹ àfojúsùn Verve láti ṣe àtìlẹ́yìn fún ìpèsè owó fún tẹrú-tọmọ.
Verve ti dòwòpọ̀ pẹ̀lú àwọn oníṣòwò kan tẹ́lẹ̀ láti ṣe ìtẹ̀síwájú ìpèsè owó fún tẹrú-tọmọ ní orílẹ̀-èdè Nàìjíríà.
Ní ọdún 2022, ilé-iṣẹ́ abánisanwó náà dòwòpọ̀ Opay láti ṣe ìfilọ́lẹ̀ ike-ìgbowó ojúẹsẹ̀ Opay Verve.
Ike-ìgbowó náà, tí ó so mọ́ àpamọ́ àwọn aṣàmúlò Opay tààrà, fún àwọn aṣàmúlò Opay ní ànfààní láti lo ike-ìgbowó ojúẹsẹ̀ tuntun náà láti ra nǹkan láti inú àpamọ́ wọn níbikíbi tí wọ́n bá ti ń gba Verve, tó fi mọ́ ibùdo PoS, ATM, àwọn ilé ìtàjà, àwọn ilé oúnjẹ, àwọn ilé epo, àti àwọn aláròóbọ̀ lórí ẹ̀rọ ayélujára.
Ṣiṣe àfihàn owó sísan lábẹ́lé pẹ̀lú ike-ìgbowó Verve jẹ́ ìṣesí aláìlẹ́gbẹ́, tí ó ń fún ọ̀pọ̀lọpọ̀ àwọn ọmọ orílẹ̀-èdè Nàìjíríà ní ànfààní láti kópa nínú ọrọ̀-ajé ohun èlò ìmúṣiṣẹ́ àti ànfààní sí àwọn ohun èlò ìmúṣiṣẹ́ tí wọ́n nílò" Anthea Crawford, Olórí Aláràtúnrà àti Àjọṣepọ̀ owó sísan ní Google Play, ló sọ bẹ́ẹ̀.
Ilé-iṣẹ́ àdìdeelẹ̀ iṣẹ́ àgbẹ̀ onímọ̀ ẹ̀rọ ilẹ̀ Kenya, FarmWorks, ti ṣe àkójọ Àsetẹ̀léra A $4.1 mílíọ̀nù láti lo IA
Ilé-iṣẹ́ àdìdeelẹ̀ iṣẹ́ àgbẹ̀ onímọ̀ ẹ̀rọ ilẹ̀ Kenya, FarmWorks, ti ṣe àgbéjáde ìpele Àsetẹ̀léra A $4.1 mílíọ̀nù láti ṣe àtìlẹ́yìn fún ìkápá ìyànàná dátà rẹ̀ àti láti lo IA fún ìdàgbàsókè ìpèse rẹ̀ àti láti dásí àwọn ìpinnu nǹkan ọ̀gbìn àti yíyá.
Acumen Resilient Agriculture Fund ló léwájú ìpele náà pẹ̀lú kíkópa láti Livelihood Impact Fund, Vested World, ọ̀pọ̀lọpọ̀ àwọn ọ́fíísì mọ̀lẹ́bí àti àwọn apèsè owó ìdókówò.
Ilé iṣẹ́ tí Li (Aláṣẹ àti Olùdarí) àti Peter Muthee ṣe ìfilọ́lẹ̀ rẹ̀ ní ọdún 2022, FarmWorks ń pèsè ànfààní sí àwọn ohun èlo oko àti ọjà fún irè-oko fún àwọn àgbẹ̀.
Ilé-iṣẹ́ àdìdeelẹ̀ náà ń pèsè ìdènà àwọn kòkòro àti àwon ohun èlò oko fún àwọn àgbẹ̀.
Ó tún ra àwọn irè oko àwọn àgbẹ̀ fún títà lábẹ́lé àti nílẹ̀ òkèèrè.
Ní àfikún, ó ń yá wọn ní àwọn irinṣẹ́ oko.
2,000 lé àwọn àgbẹ̀ olóko kékèké ni wọ́n ń kópa nínú èto iṣẹ́-àgbẹ̀ aládèéhùn FarmWorks, tí ó ti fún-un ní ànfààní láti ṣẹ̀dá ìlàna pípésè àti títà tó ń ṣe ìdánilójú fún pípèse irè oko tó jẹ́ ojúlówó lásíkò.
Ó ní òun ta tóónù 400 irè oko lóṣooṣù.
Ó ń pinnu láti ṣe àfikún iye àwọn àgbẹ̀ afàdéhùngbà rẹ̀ ní àwọn agbègbè míràn ní orílẹ̀-èdè Kenya, ní àfikún sí àwọn ìletò méjì tí ó wà ní agbègbè àárín gbùngbùn orílẹ̀-èdè náà, níbi tí ó ti ń ṣiṣẹ́ lọ́wọ́ tó sì ní àpapọ̀ ààye 16.
FarmWorks kópa nínú ìpèse nǹkan ọ̀gbìn lórí oko rẹ̀ tẹ́lẹ̀ rí, tí ó ti wá di àwọn ààyè ìdánilẹ́kọ̀ọ́ bayìí.
Kí ló tún kù, ilé-iṣẹ́ àdìdeelẹ̀ náà ń kọ́ àwọn àgbẹ̀ ní àwọn ìṣesí iṣẹ́ àgbẹ̀, tí ó ń ṣe àwòkọ́ṣe rẹ̀ lórí oko ìdánwò.
Tradecurve Ń Múrasílẹ̀ Láti Figagbágba Pẹ̀lú ImmutableX àti Vechain gẹ́gẹ́ bi Àwọn Owó Àkósódù tó Dárajùlọ ní ọdún 2023.
Ìkànni Tradecurve (TCRV) ti ń ṣe bẹbẹ ní àwùjọ owó àkósódù láti bí ijọ́ mẹ́ta.
Bákan náà, ọ̀pọ̀lọpọ̀ àwọn olùdókòwò ni wọ́n ń sọ àsọtẹ́lẹ̀ pé ó lè jẹ́ ìdókówò owó àkósódù tó dárajùlọ ní ọdún 2023.
Ó jẹ́ ànfààní tó wọjú ó sì lè ṣíwájú ImmutableX (IMX) àti Vechain (VET) gẹ́gẹ́ bi ìdókówò owó àkósódù tí ayé-ń-fẹ́ fún ọdún yìí.
>>Forúkọsílẹ̀ Fún Ìmúra fún Títà Tradecurve<<
ImmutableX (IMX): Bíbojú Wo Ìdàgbàsókè Rẹ̀ àti Ìpèníjà Ọjọ́-iwájú
ImmutableX (IMX), jẹ́ ìlàna-iṣẹ́ ìpele kejì tí wọ́n gbékalẹ̀ sórí àká dátà àkósódù Ethereum tí ọ̀pọ̀lọpọ̀ ti ń ṣe àkíyèsí rẹ̀ gan nítorí àṣeyọrí ìṣàmúlò ìmọ̀-ẹ̀rọ ZK-rollup.
Kódà, ImmutableX ti dòwòpọ̀ pẹ̀lú GameStop àwọn dúkìyá inú-ayò lórí àká dátà àkósódù náà di owó àkósódù.
Nípa iye owó àkósódù, ImmutableX ti rí ìdàgbàsókè tó fojúhàn láti Oṣù Ṣẹẹrẹ ọdún 2023, tó ń gókè pẹ̀lú 91% lé láti dé iye $0.71 tí ImmutableX wà lọ́wọ́lọ́wọ́.
Àwọn òjìnì nípa ọjà ń sọ àsọtẹ́lẹ̀ pé owó àkósódù ImmutableX ṣe é ṣe kó fò lọ sí $10 ní òpin ọdún 2025.
Síbẹ̀síbẹ̀, ìfojúsọ́nà fún ìjẹ́ròkè yìí ní ṣe pẹ̀lú bóyá ImmutableX di àṣàyàn àkọ́kọ́ ní ọjà ìṣí-2 tó ń gbóórò lọ́wọ́.
Pẹ̀lú oríṣiríṣi ohun èlò tọ́ ń figagbága, èyí lè dúró gẹ́gẹ́ bí ìpènijà fún ikọ̀ ImmutableX.
Èyí ní ìyàtọ̀ tààrà sí Tradecurve, tó jẹ́ àkọ́kọ́ tó sì jẹ́ ìkànnì ìtajà-alákànpọ̀ kan ṣoṣo lọ́wọ́lọ́wọ́ yìí nípa àká dátà àkósódù .
Vechain (VET): Ṣíṣe Àyẹ̀wo Ìdúró rẹ̀ Lójú-ọjà àti Àfojúsùn Ọjọ́-iwájú
Vechain (VET), pẹ̀lú ìmọ̀ ẹ̀rọ amáyédẹrùn alágbára rẹ̀ àti àjọṣepọ̀ pẹ̀lú àwọn oníṣòwò ńláńlá ní ìdúró tó fẹsẹ̀múlẹ̀ dáadáa ní ójú ọjà owó àkósódù aláyìídà.
Ìkànnì Vechain ń pésè ọ̀nà àbáyọ àká dátà àkósódù Ilé-iṣẹ́ alágbára tó ti di gbígbàwọlé ní àwọn ilé-iṣẹ́ bíi BMW, PwC, and Walmart China.
Àwọn àjọṣepọ̀ pàtàki VeChain ti yọrí sí àfikún nínú iye rẹ̀ láti $0.18 sí $0.28 lé.
Èyí jẹ́ lásíkò ìjẹròkè ní ọdún 2021.
Síbẹ̀síbẹ̀, gẹ́gẹ́ bí ìjẹròkè owó àkósódù tó gbòòrò ṣe kì í nílọ̀, ojú owó Vechain ti fìdí kalẹ̀ sí $0.01868.
Ó jẹ́ ìjẹrodò ìdá 93% fún àwọn tó ní Vechain fún àwọn tó ra "òke rẹ̀".
Pẹ̀lú ìṣesí ìjẹrodò yìí, àwọn ayànnàná ojú ọjà ṣì nírètí ìjẹròke Vechain.
Wọ́n tọ́ka sí ìpìlẹ̀ alágbára Vechain.
Wọ́n tún tọ́ka sí àlékún ìṣàmúlò ìmọ̀-ẹ̀rọ rẹ̀ gẹ́gẹ́ bí ìdí fún ìjẹròke iye rẹ̀ tó ṣe é ṣe ní ìjẹròkè tó ń bọ̀.
Èyí ṣe é ṣe kó wáyé lẹ́yìn ìsọdi àbọ Bitcoin (BTC) ní ọdún 2024.
Àwọn ayànàná ti ṣàfihàn ìpele ìtakò $0.033 gẹ́gẹ́ bí ọ̀gangan iye owó fún Vechain.
Jíjá ìtakò yìí kúrò lè sún Vechain kọjá $0.10 lọ́jọ́ iwájú.
Tradecurve (TCRV): Àṣà tuntun ní àwùjọ owó àkósódù.
Tradecurve (TCRV) ti ń di gbajúgbajà ìṣepàṣípárọ̀ alákánpọ̀ kíkún tó ń ṣiṣẹ́ àká dátà àkósódù Ethereum.
Ó ní èrò láti ró àwọn oníṣòwò lágbàyé lágbára láti dókówò pẹ̀lú ohun-ìní tó gbòòrò - tó fi mọ́ àwọn ìpín-ìdókówò, àwọn owó, àwọn ohun àlùmọ́nì, àti ìwọn iye ìpín ìdókówò - pẹ̀lú ṣíṣe àrídájú bíbo àṣírí àwọn aṣàmúlò nípasẹ̀ ìmọ̀-ẹ̀rọ DeFi.
Ní pàtàkì, Tradecurve daṣọ iyì bora rẹ̀ pẹ̀lú ìlànà ìforúkọsílẹ̀ tí ò mú ìṣòròro dání tí ó kan nílò àdírẹ́ẹ̀sì ímeèlì nìkan.
Ìgbésẹ̀ yìí ń ṣe àpatì ìlànà òfin KYC tó gùn tó sì tún pọn dandan èyí tó ti di tánrán fọ́nká lórí àwọn ìkànnì tókù.
Tradecurve kọjá jíjẹ́ ìkànnì pàṣípáárọ̀ tó rọrùn nìkan: ó ń pésè àwùjọ ìṣòwò lápapọ̀ tó ń fún àwọn olùdókòwò ní ilé ìṣura àwọn irinṣẹ́ ìṣòwò tó dájú.
Lára èyí ni ẹ̀rọ ìṣòwò oní-IA, àwọn ẹ̀rọ aṣàdàkọ ìṣòwò, àti ìṣòwo pàṣípáárọ̀ alákánpọ̀.
Síwájú sí i, Tradecurve jẹ́ ààyè fún ilé ẹ̀kọ́ ìṣòwò tí ó ń kọ́ àwọn ọgbọ́n ìṣòwò tó ṣe pàtàkì fún àwọn alákọ̀ọ́bẹ́rẹ̀ àti àwọn tó ti tẹ̀síwájú bákan náà.
Ní àárín gbùngbùn ìkànni Tradecurve la ti rí owó àkósódù TCRV tó jẹ́ tirẹ̀, tó ń pèse oríṣiríṣi ànfààní fún àwọn tí wọ́n ní i.
Ṣà à ti ní TCRV lórí ìkànnì náà láti ní ànfààní sí àwọn irinṣẹ́ aṣàdàkọ ìṣòwò, pa owó wọlé láìṣiṣẹ́ pẹ̀lú níní i, kí o sì jẹ ìgbádùn àdínkù owó ìṣòwò.
Lọ́wọ́lọ́wọ́, iye owó TCRV wà ní $0.025 tó wọjú lásíkò ìṣí karùn-ún ìmúra fún títà tó ń lọ lọ́wọ́.
Àwọn ayànàná ojú ọjà ń sọ àsọtẹ́lẹ̀ ìjẹròkè alágbára sí 5,000%,tí yóò sún iye náà láti dé $1 ní ìparí ìmúra fún títà.
Ìtèsíwájú agbára lè gbé TCRV láti ṣe àṣeyọrí fífò ní ìlọ́po 100x lẹ́yìn àgbéjáde rẹ̀ lórí ìkànni pàṣípáárọ̀ Uniswap.
Young African Catalysts ti wọ Techstars Toronto, ó sì ti yí orukọ padà sí CatalyzU
Lónì, Young African Catalysts ti kéde ìgbaniwọlé rẹ̀ sí Techstars Toronto àti ìyí orúkọ padà sí CatalyzU.
CatalyzU darapọ̀ mọ́ àwọn ilé-iṣẹ́ àdìdeelẹ̀ 23 láti Canada àti àwọn ọjà tó ń dìde bọ̀ nínú ẹgbẹ́ yìí.
Tí àwọn oníṣòwò tẹ́lẹ̀ rí, Karl Nchite (Aláṣẹ àti Olùdarí) àti Luke Mostert (Ọ̀gá Àgbà Pátápátá fún Ìlànà Iṣẹ́) dásílẹ̀, CatalyzU ti gba ìpèníjà kíkọ́ àti fífi àwọn ọmọ ilẹ̀ Adúláwọ̀ tó lẹ́bùn sí àwọn ilé-iṣẹ́ àdìdeelẹ̀ lágbàyé.
Níbi tí àwọn ilé-iṣẹ́ àdìdeelẹ̀ bíi Andela ti gbájúmọ́ àwọn tó lẹ́bùn ìmọ̀ ẹ̀rọ, CatalyzU ń gbérò láti gbájúmọ́ àwọn ojúṣe aláìnílò ìmọ̀ ẹ̀rọ, bíi ìtajà, ìpolówó ọjà, ìdàgbàsókè òwò, àti ìpèsè ìrànlọ́wọ́ fún oníbàárà.
Kíkópa rẹ̀ ní Techstars máa ran ìpinnu yìí lọ́wọ́ nítorí ó máa ní ànfààní sí àwọn etò-ìlanilọ́yẹ̀ ilé-iṣẹ́ oní ìpín ìdókówò àti àwọn alájọṣe.
Gẹ́gẹ́ bí Mostert ṣe sọ, àyípadà náà wà ní ìbámu pẹ̀lú àfojúsùn ilé-iṣẹ́ àdìdeelẹ̀ náà láti ṣe ìdánilẹ́kọ̀ọ́ àti láti fi àwọn ènìyàn sẹ́nu iṣẹ́.
Mostert ti kọ́kọ́ ṣiṣẹ́ tẹ́lẹ̀ gẹ́gẹ́ bíi Olórí Ẹ̀ka Ìdókówò ní Future Africa, ṣùgbọ́n yóò lẹ́wájú Ìlàna-iṣẹ́, ìpèse owó, àjọṣepọ̀, àti ìgbìyànjú ìpolówó ọjà ní CatalyzU.
Èmi àti Karl ní àjọṣepọ̀ tó lágbára káàkiri ilẹ̀ Adúláwọ̀, tó fi mọ́ àwùjọ Young African Catalysts, tó ní àwọn alájọṣe 65 tó ń léwájú African VC Funds.
Síbẹ̀síbẹ̀, a ò ní irú àjọṣepọ̀ tó gbòòrò bẹ́ẹ̀ ní orílẹ̀-èdè US, tí a bá sì wòye pé ìpèse owó ní ilẹ̀ Adúláwọ̀ fún ẹ̀kọ́ orí ayélujára àti iṣẹ́ orí ayélujára ṣẹ̀ṣẹ̀ bẹ̀rẹ̀ ni, a fẹ́ jẹ nínú àwọn owó ìrànwọ́ àkànṣe ní US.
Gẹ́gẹ́ bi olùpèsè owó ìdókówò fún ilé-iṣẹ́ àdìdeelẹ̀ lágbàyé, Techstars ní ànfààní sí àwọn àjọṣepọ̀ wọ̀nyí ó sì ti pinnu láti pèsè ìrànwọ́ fún wa láti ní ànfààní sí wọn, láti ṣí owó ìdókówò ìdàgbàsókè àti àwọn àjọṣepọ̀ tó bá a wá," ó sọ fún Techpoint Africa.
Lára ìgbaniwọlé wọn sí etò-ìlanilọ́yẹ̀ náà, CatalyzU máa gba $120,000 lọ́wọ́ Techstars, èyí tí àwọn olùdásílẹ̀ sọ pé ó jẹ́ lára abala àkọ́kọ́ owó ìdókówò fún ilé-iṣẹ́ àdìdeelẹ̀ wọn.
Ní àfikún, ilé-iṣẹ́ àdìdeelẹ̀ náà ti gba owó ìdókówò lọ́wọ́ Paul Breloff, Olúdásílẹ̀ Accion Venture Labs & Shortlist Professionals; Toyosi Abolarin, Olùdásílẹ̀ ìkànni ayò Ìtàkùn3 ní orílẹ̀-èdè Nàìjíríà, Awujo; àti Robert Cole, Adarí Ìdókówò ní Tencent Europe.
ilé-iṣẹ́ àdìdeelẹ̀ náà ń gbérò láti bẹ̀rẹ̀ ìgbìyànjú ìkówójọ abala kejì owó ìdókówò fún ilé-iṣẹ́ àdìdeelẹ̀ wọn lẹ́yìn ìparí ètò Techstars ní oṣù Ọ̀wàrà ọdún 2023.
Nchite ti ń ṣe aṣojú ilé-iṣẹ́ àdìdeelẹ̀ náà ní Toronto láti oṣù Agẹmọ ó sì tọ́ka sí àrọ́wọ́tó àti ipa Techstar ní agbọn ilẹ̀ Adúláwọ̀ gẹ́gẹ́ bi ìwúrí pàtàkì fún dídarapọ̀ mọ́ etò-ìlanilọ́yẹ̀ náà.
Ìrírí náà yanilẹ́nu títí di àkókò yìí, a ti wọ inúu rẹ̀ tán pátápátá, àwọn olórí ní ẹ̀ka náà ni wọ́n ń rọ̀gbà yí wa ká ní gbogbo ìgbà tí wọ́n ń gbìyànjú láti ràn wá lọ́wọ́ pẹ̀lú àwọn ohun-èlò pàtàkì fún ìdàgbàsókè ilé-iṣẹ́ àdìdeelẹ̀ wa.
Inúu wá dùn sí ìrírí yìí bákan náà ni àwọn àjọṣepọ̀ àti àwọn alábàṣe tó ti bẹ̀rẹ̀ síní wọlé," ó sọ bẹ́ẹ̀.
Lójú bí ìpèse owó ìdókówò ilé-iṣẹ́ ṣe ń rìndìn yìí, Techstars dúró gẹ́gẹ́ bí ọ̀kan lára àwọn olùdókòwò lágbàyé tó ń ṣiṣẹ́ jùlọ ó sì ti dókówò ní ilé-iṣẹ́ àdìdeelẹ̀ 60 ní ilẹ̀ Adúláwọ̀ láti ọdún 2021.
"Owó ìrànwọ́ Techstars Toronto ti ṣe ìdókówò tààrà sí ilé-iṣẹ́ àdìdeelẹ̀ 40 ní ilẹ̀ Adúláwọ̀, tó sọ wá di ọ̀kan lára àwọn olùdókòwò tààrà lágbàyé tó ń ṣiṣẹ́ jùlọ lágbọn náà ní gbogbo àgbáyé.
Nǹkan tí a rí lẹ́sẹ̀kẹsẹ̀ lára CatalyzU ni ìkànnì tí wọ́n ń gbékalẹ̀ láti ṣe ìrànwọ́ fún ìdìde àwọn oníṣòwò fúra wọn, ìpìlẹ̀ ni.
A ní ojúùwòye kan náà pé àwọn oníṣòwò nílẹ̀ Adúláwọ̀ kéré, wọ́n lẹ́bùn, wọn ò sì ṣe é dílọ́wọ́ a sì fẹ́ kí CatalyzU ó pèsè ìrànwọ́ fún àwọn ìdókòwo wa ní ilẹ̀ Adúláwọ̀, gẹ́gẹ́ bí àṣẹ̀ṣẹ̀ bẹ̀rẹ̀," Sunil Sharma, Aláṣẹ àti Olùdarí Techstars Toronto ló sọ bẹ́ẹ̀ nípa āfojúsùn ilé-iṣẹ́ àdìdeelẹ̀ náà.
BasiGo wọ orílẹ̀-èdè Rwanda
Ní oṣù Òkudù ọdún 2023, Ààrẹ Ahmed Tinubu buwọ́ lu àbádòfin ẹ̀yáwó àwọn akẹ́kọ̀ọ́ di òfin láti fún àwọn akẹ́kọ̀ọ́ ní èyáwó aláìní èlé.
Ìjọba ti wá sọ wí pé àwọn yóò ṣe àmúlò ìpinnu náà ṣíwájú ìbẹ̀rẹ sáà ìkẹ́kọ̀ọ́ tó ń bọ̀ ní oṣù Ọ̀wẹwẹ̀.
Bákan náà, Dele Alake, Olùdámọ́ràn Pàtakì sí Ààrẹ, Iṣẹ́ Àkànṣe, Ìbánisọ̀rọ̀, àti Ìlàna iṣẹ́, bu ẹnu àtẹ́ lu àwọn àhesọ ọ̀rọ̀ pé àwọn yunifásítì ìjọba àpapọ̀ ní orílẹ̀-èdè náà máa rí àfikún nínú owó ìkẹ́kọ̀ọ́.
Ó ní àfikún owó tí àwọn ilé-ìkẹ́kọ̀ọ́ kan kéde fún àwọn ìpèsè bíi ilé ìgbé, ìforúkọsílẹ̀, àti owó ààyè fún ìmọ̀ ìjìnlẹ̀ kì í ṣe owó ìkẹ́kọ̀ọ́.
Kí ló tún kù, ìjọba ní ìpinnu láti lo èto ṣiṣẹ́-n-kàwé, ìkẹ́kọ̀ọ́ ọ̀fẹ́ alálórí-àṣeyọrí àti owó ìrànwọ́ fún àwọn akẹ́kọ̀ọ́ tó ní ìfọkànsìn láti parí ìkẹ́kọ̀ọ́ wọn lásíkò.
Nǹkan tí mo fún-un yín lónì rè é:
BasiGo wọ orílẹ̀-èdè Rwanda
Vodacom ti ṣàwárí àwọn bátírì 49 tí wọ́n jíkó lọ
Namibia ti ṣe àgbékalẹ̀ òfin owó àkósódù
BasiGo wọ orílẹ̀-èdè Rwanda
ilé-iṣẹ́ àdìdeelẹ̀ oníná mọ̀nàmọ́ná alágbèká ní orílẹ̀-èdè Kenya, BasiGo, ti ń gbòòrò wọ orílẹ̀-èdè Rwanda láti kojú àìtó ọkọ̀ ní orílẹ̀-èdè náà.
Ilé-iṣẹ́ náà ti dòwòpọ̀ pẹ̀lú AC Mobility, ilé-iṣẹ́ kan ní orílẹ̀-èdè Rwanda tó ń ṣèto ẹ̀rọ agbowó aládàáṣiṣẹ fún ìrìnkèrindò gbogbogbò, láti ṣe àgbéjáde gbígbóórò náà.
Àlájọṣepọ̀ náà máa pèse àwọn ọkọ̀ akérò ńlá oníná fún àwọn tó ń ṣiṣẹ́ akérò ní Kigali ní oṣù Ọ̀wàrà ọdún 2023 pẹ̀lú lílo àwòkọ́ṣe ìṣúná sanwó bí o ṣe ń wakọ̀ BasiGo.
Àwòkọ́ṣe náà máa ran àwọn tó ni í lọ́wọ́ láti ra àwọn ọkọ̀ akérò ńlá oníná ní àwìn, ní àfikún sí owó àsaánlẹ̀ ojoojúmọ́ tó jẹ́ àpapọ̀ owóo yíyá bátírì, gbígba agbára ní alaalẹ́ ní ilé ìtàjà BasiGo, àti ṣíṣe àyẹ̀wò àti àmójútó ọkọ̀ akérò ńlá náà.
BasiGo àti AC Mobility ń gbérò láti ṣe àgbékalẹ̀ àwọn ọkọ̀ akérò ńlá oníná 200 fún àwọn tó ń fi ọkọ̀ akérò ńlá ṣiṣẹ́ ní orílẹ̀-èdè Rwanda nípasẹ̀ àgbékalẹ̀ yìí ní ìparí ọdún 2024.
Alákòso fún àwọn ohun amáyé dẹrùn ní orílẹ̀-èdè Rwanda, Ernest Nsabimana, sọ wí pé àwọn ọkọ̀ akérò ńlá wọ̀nyí máa kojú àwọn ìṣẹ̀lẹ̀ tó ń ṣẹlẹ̀ lọ́wọ́ pẹ̀lú ètò ìrìnkèrindò gbogbogbò ní Kigali, tó ti ń fa ìnira fún àwọn èrò.
Síwájú sí i, ìjọba orílẹ̀-èdè Rwanda ti ṣe ìfilọ́lẹ̀ ètò kan láti ṣe àfikún sí iye àwọn ọkọ̀ gbogbogbò ní Kigali kíákíá àti ìyípadà ìda 20% àwọn ọkọ̀ náà sí ọkọ̀ akérò ńlá oníná ní ọdún 2030.
Ìgbésẹ̀ yìí ṣe kòngẹ́ pẹ̀lu bí BasiGo ṣe wọ orílẹ̀-èdè náà.
Ilé-iṣẹ́ tí wọ́n dáálẹ̀ ní ọdún 2021, BasiGo kó ipa pàtàkì níbi mímú ọkọ̀ akérò ńlá oníná wọ ìrìnkèrindò gbogbogbò ní Nairobi.
Ilé-iṣẹ́ náà ti ta àwọn ọkọ̀ oníná 19 fún àwọn ilé-iṣẹ́ ìrìnkèrindò gbogbogbò ní àwọn ilú ńláńlá, pẹ̀lú 100 lé mìíràn ní ìpamọ́.
Ní oṣù Ṣẹẹrẹ ọdún 2023, BasiGo ní àjọṣepọ̀ pẹ̀lú ilé-iṣẹ́ tó ń pèse ọkọ̀, Associated Vehicle Assemblers Ltd (AVA), láti to àwọn ọkọ̀ akérò ńlá ní Mombasa, ìlú kan ní orílẹ̀-èdè náà.
Ní oṣù Èbìbí ọdún 2023, ilé-iṣẹ́ àṣẹ̀ṣẹ̀ bẹ̀rẹ ọkọ̀ oníná náà (OO) ṣe ìfilọ́lẹ̀ Ibùdó ìgba agbára OO gbogbogbò àkọ́kọ́ ní orílẹ̀-èdè Kenya tí wọ́n so pọ̀ mọ́ owóo ọkọ̀ oníná tuntun ní àdúgbò Buru Buru ní Nairobi.
Vodacom ti gba àwọn bátírì 49 tí wọ́n jíkó lọ padà
Vodacom, ní àjọṣepọ̀ pẹ̀lú ilé-iṣẹ́ elétò ààbò àkànṣe kan tí ó gbà, ti gba àwọn bátírì 49 tí wọ́n jíkó lọ ní ibùdó ojú òpó ìkànsíraẹni rẹ̀ padà.
Kí ni ìdí tí èyí ṣe ṣe pàtàkì?
Àwọn ilé-iṣẹ́ ìbáraẹnisọ̀rọ̀ alágbèká ti ń ní àìbalẹ̀ ọkàn tó pọ̀ nípa bátírì jíjí nítorí ó ń ṣe ìdíwọ́ fún ìṣesí láti pé àdéhùn ìfọkànsìn wọn fún àwọn oníbàárà.
Àwọn bátírì yìí ń ṣiṣẹ́ gẹ́gẹ́ bi orísun agbára aṣèrànwọ́ láti ṣe ìtẹ̀síwájú ìkànsíraẹni lásíkò tí iná bá lọ.
Kí ló ṣẹlẹ̀?
Ní ọ̀sẹ̀ tó kọjá, àwọn adigunjalè ní Kempton Park dájúsọ ọ̀kan nínú àwọn àlájọṣiṣẹ́pọ̀ Vodacom, tí wọ́n sì jí bátírì 700, tí 49 nínú rẹ̀ sì jẹ́ ti Vodacom.
Ilé-iṣẹ́ ìbáraẹnisọ̀rọ̀ ilẹ̀ South Africa náà sọ wí pé ikọ̀ ẹ̀sọ́ aláábò rẹ̀ àti àwọn ọ̀jìnnì nínú ètò ààbò ṣe àwárí awọn bátírì tí wọ́n jíkó náà ní ilé ìkẹ́rùpamọ́sí kan tó súnmọ́ Musina, ní Limpopo, tí wọ́n gba gbogbo bátírì 49 náà padà tí wọ́n sì dá a padà sí ilé ìkẹ́rùpamọ́sí rẹ̀.
Síbẹ̀síbẹ̀, kì í ṣe àwọn ilé-ìṣọ́ ojú òpó ìkànsíraẹni nìkan ni wọ́n ń fojú sùn fún bátírì jíjí.
Ọ̀gá Àgbà fún Ìṣẹ̀lẹ Ewu ní Vodacom, Johan van Graan, sọ wí pé àwọn olè náà ń fojú sùn oríṣiríṣi ẹ̀ka ìpèse iṣé, láti ilé-ìṣọ́ dé ọ̀dọ̀ àwọn olùpèsè.
Síbẹ̀síbẹ̀, Vodacom sọ wí pé òún ti ná owó tó pọ̀ láti dáàbò bo aṣàtìlẹyìn agbára rẹ̀.
Van Graan sọ wí pé ilé-iṣẹ́ náà fẹ́ ṣe ìkìlọ̀ tí ò lábúlà fún àwọn oníṣẹ́ ibi tí wọ́n ń fojú sun àwọn ibùdó ojú òpó ìkànsíraẹni rẹ̀ pé ọwọ́ yóò bà wọ́n wọn ó sì kojú òfin.
Namibia ti ṣe àgbékalẹ̀ òfin owó àkósódù
Ní ọ̀sẹ̀ tó kọjá, ìjọba orílẹ̀-èdè Namibia buwọ́lu òfin kan láti darí àwọn Olùpèse Ohun-ìní Orí Ẹ̀rọ Ayélujára (OOOEA).
Òfin tó ń darí-OOOEA ni wọ́n gbéjáde nínú Ìwé ìròyìn ìjọba orílẹ̀-èdè náà ní oṣù Agẹmọ ọdún 2021, lẹ́yìn ìbuwọ́lù Ilé Aṣòfin Àpapọ̀ orílẹ̀-ède Namibia ní ọjọ́ 6 oṣù Agẹmọ tí Ààrẹ Hage Geingob náà sì fọwọ́ sí i ní ọjọ́ 14 oṣù Agẹmọ.
Ilé iṣẹ́ ìjọba Namibia tó ń rí sí Ìṣúná máa ṣe ìpinnu ìgbà tí òfin náà yóò di lílò.
Ìwe òfin ohun-ìní orí ẹ̀rọ ayélujára ilẹ̀ Namibia ti ọdún 2023, gẹ́gẹ́ bí wọ́n ṣe mọ̀ ọ́, gbèrò láti yan ìgbìmọ alámòjútó tí yóò máa rí sí pàṣípáárọ̀ owó àkósódù ní orílẹ̀-èdè náà.
Ó jẹ́ òfin àkọ́kọ́ tí ó ń tọ́kasí bí orílẹ̀-èdè náà ṣe gbọ́dọ̀ ṣàmójútó ìṣesí ajẹmọ́-owó àkósódù.
Ìrètí wà pé òfin náà yóò dáàbò bo oníbàárà, fi òpin sí àṣìlo ojú ọjà, yóó sì mú àdínkù bá ewu ìkówópamọ́ lọ́nà àìtọ́ ìpèse owó fún ìgbésùnmọ̀mí.
Àwọn olùpèsè tí wọn ò bá tẹ̀le lè ní láti san owó ìtanràn tó lọ bíi 10 mílíọ̀nù dọ́là owó Namibia ($671,000) àtí ọdún mẹ́wàá nínú ẹ̀wọ̀n.
Ilé ìfowópamọ́ ilẹ̀ Namibia, ilé ìfowópamọ́ àpapọ̀ orílẹ̀-èdè náà, tẹ̀síwájú wí pé àwọn owó àkósódù ò ní jẹ́ ìtẹ́wọ́gbà.
Botswana, Kenya, Mauritius, àti Seychelles ni àwọn orílẹ̀-èdè ilẹ̀ Adúláwọ̀ tókù tí wọ́n ní òfin owó àkósódù.
Ní àìpẹ́ yìí, àwọn alámòjútó ìṣúná ní orílẹ̀-èdè South Africa kéde pé gbogbo ìkànni owó àkósódù ní orílẹ̀-èdè náà ni wọ́n gbọ́dọ̀ gba ìwé àṣẹ ní ìparí ọdún 2023 láti tèsíwájú iṣẹ́ ṣíṣe.
Bí ó bá jẹ́ pé ẹ kò rí i tẹ́lẹ̀
Àwọn tí wọ́n ní ike-ìgbowó Verve nilẹ̀ Nàìjíríà lè ra ohun èlò ìmúṣiṣẹ́ pẹ̀lú náírà lórí Google Play Store
Àwọn ilé-iṣẹ́ àdìdeelẹ̀ tuntun ní ẹ̀ka ìpèsè ètò ìlera ní ilẹ̀ Adúláwọ̀ dínkù pẹ̀lú ìdá 81% láàrín ọdún 2021 àti 2022 - àkọsílẹ̀
CBN gbé ẹsẹ̀ kúrò lórí àpò ilé ìfowópamọ́ Bamboo, Risevest, àti Chaka
Nǹkan tí mò ń kà àti nǹkan tí mò ń wò
Google, Microsoft, OpenAI àti ilé-iṣẹ́ àdìdeelẹ̀ gbé ẹgbẹ́ kalẹ̀ láti ṣàkóso ìdàgbàsókè IA
Bí Àdìsọ́kàn Ìgbà-èwe Ṣe Ń Di Bárakú
Nihilism: Ìnígbàgbọ́ Nínú Òfo
Uber àti Bolt ṣe àfihàn àkáálẹ̀ ohùn ṣùgbọ́n ìkùnsínú wà nípa àṣírí aṣàmúlò
Ní ọdún 2019, Temidayo Adetola wọ ọkọ̀ láti lọ rí ìya-ọkọ-rẹ̀ ní ìpínlẹ̀ Èkó, lórílẹ̀-ède Nàìjíríà.
Ṣùgbọ́n lẹ́yìn ìṣẹ́jú díẹ̀ tí wọ́n bẹ̀rẹ̀ ìrìnàjò, ó fi òpin sí i nígbà tí awakọ̀ náà sọ àwọn ọ̀rọ aṣa nípa ara rẹ̀.
Ìṣẹ̀lẹ̀ yìí sún-un láti ṣe àfikún "Abilékọ" sí orúkọ rẹ̀ lóri ohun èlò ìmúṣiṣẹ́ náà.
"Ó ní irú àpọ́nlé tí wọ́n máa fún ẹ tí wọ́n bá mọ̀ pé abilékọ ni ẹ́," Ó sọ fún African Arguments.
Adetola jẹ́ ọ̀kan lára ọ̀pọ̀lọpọ̀ ènìyàn tí wọ́n ti wọ́n ti bá sọ̀rọ kò tọ́, tí wọ́n ti jà lólè, àti àwọn tí wọ́n ti pa nínú ìṣẹ̀lẹ̀ míràn nígbà tí wọ́n ń lo ìpèse ọkọ̀ wíwọ̀ lórí ẹ̀rọ ayélujára ní ilẹ̀ Adúláwọ̀.
Kì í ṣe àwọn èro ọkọ̀ nìkan ni wọ́n ń ko ewu lórí àwọn ohun èlò ìmúṣiṣẹ́ wọ̀nyí.
Àwọn awakọ̀ ti ṣàfisun ìpèsè ìbálópọ̀ ní àdápadà fún àìsanwó ọkọ̀.
Ní oṣù yìí, wọ́n pa awakọ̀ Bolt kan ní Abuja lẹ́yìn àríyànjiyàn lórí owó sísan.
Kì í ṣe wí pé ilẹ̀ Adúláwọ̀ nìkan ni àwọn ìṣẹ̀lẹ̀ yìí ti ń ṣẹlẹ̀.
láàrín ọdún 2017 àti 2018, Uber ní àkọsílẹ̀ ìṣẹ̀lẹ ìfipábánilòpọ̀ tó súnmọ́ 6,000 ní United States, nígbà tí obìnrin kan yìnbọn pa awakọ̀ Uber ní Oṣù Òkudù ọdún 2023.
Ní ìdáhùn sí àwọn ìṣẹ̀lẹ̀ yìí, àwọn ilé-iṣẹ́ ọkọ̀ wíwọ̀ lórí ẹ̀rọ ayélujára ti ṣe ìfilọ́lẹ̀ àwọn ìrísí kan tí wọ́n nírètí pé yóò ṣe ìrànwọ́ láti ṣe àtúnṣe sí ààbò àwọn èro ọkọ̀ àti àwọn awakọ̀ tí wọ́n ń lo ohun èlò ìmúṣiṣẹ́ náà.
Lára ìwọ̀nyí lati rí ẹ̀yan pípín ìrìnàjò tí ó fún aṣàmúlò ní ànfààní láti pín àkọsílẹ̀ nípa ìrìnàjò wọn pẹ̀lú alàgàta tí wọ́n nígbàgbọ́ nínú rẹ̀ bí ọ̀rẹ́ tàbí mọ̀lẹ́bí.
Àwọn tí ó kù ni bọ́tínì ìrànlọ́wọ́ pàjáwírì, ìṣàmúdájú àwòrán ẹni lójúẹsẹ̀, àti ìtanijí gbèdéke eré sísá.
Ní oṣù Agẹmọ ọdún 2023, Bolt kéde pé òún máa ṣe ìfilọ́lẹ̀ ìrísí àkáálẹ̀ ohùn lórí ohun èlò ìmúṣiṣẹ́ náà ní orílẹ̀-èdè Nàìjíríà àti South Africa.
Uber náà ṣe bẹ́ẹ̀, wọ́n kéde ìrísí àkáálẹ̀ ohùn ní àjọṣepọ̀ pẹ̀lú Sety, ilé-iṣẹ́ orílẹ̀-èdè Nàìjíríà kan.
Uber ti ṣe àgbéjáde àkáálẹ̀ ohùn tẹ́lẹ̀ ní àwọn orílẹ̀-èdè kan ní Latin American nígbà tí Didi sọ àkáálẹ̀ ohùn di kàánpá ní ọdún 2018.
Báwo ni àkáálẹ̀ ohùn lóri ohun èlò ìmúṣiṣẹ́ ṣe ń ṣiṣẹ́?
Àkáálẹ̀ ìrìnàjò abohùn lè di títàn nígbàkígbà nínú ìrìnàjò náà yálà láti ọ̀dọ awakọ̀ tàbí èro ọkọ̀.
Àkáálẹ̀ yìí lè jẹ́ ṣíṣe lásíkò ìrìnàjò náà nìkan yóó sì wá sópin nígbà tí ìrìnàjò náà bá parí.
Tí ó bá ti bẹ̀rẹ̀, àkáálẹ̀ ò ṣe é dádúró tàbí pa títí ìrìnàjò náà ó fi parí, ṣùgbọ́n níbi tí aṣàmúlò bá ti gba ìpè nígbà tí ó bá ń lo ìrísí yìí, àkáálẹ̀ náà máa dúró fúnra rẹ̀.
Àkáálẹ̀ náà ti di odù kò sì ṣe é wò fún yálà awakọ̀ tàbí èro ọkọ̀, bó tilẹ̀ jẹ́ wí pé ó wà ní ìpamọ́ lórí ẹ̀rọ aṣàmúlò.
Àwọn àkáálẹ̀ náà yóò parẹ́ fúnra rẹ̀ lẹ́yìn wákàtí 24, torí náà aṣàmúlò tó bá ní èrò láti ṣe àfisùn ìṣẹ̀lẹ̀ kankan gbọ́dọ̀ ṣe bẹ́ẹ̀ láàrín wákàtí 24.
Àwọn oníbàárà tí wọ́n bá fẹ́ ṣe ìfisùn ọ̀rọ̀ ààbò lè ṣe bẹ́ẹ̀ pẹ̀lú ìtọ́ka sí àkáálẹ̀ náà.
Àkáálẹ̀ náà yóò di àgbékọ́ sí orí ẹ̀rọ abẹ́lé Bolt láti ṣe ìrànwọ́ fún ìwádìí.
Síbẹ̀síbẹ̀, gbogbo àwọn àkáálẹ̀ tó bá wà lábẹ́ ìwádìí yóò di píparẹ́ lẹ́yìn ọjọ́ méje àyàfi tí òṣìṣẹ́ Bolt tó láṣe bá ṣe àfikún àsìko ìdúró rẹ̀.
Àkáálẹ̀ ohùn ṣe àfikún ìṣí ààbò
Èyíkéyìí ìgbìyànjú láti ṣe àtúnṣe sí ààbò àwọn èro ọkọ̀ àti awakọ̀ lórí ìkànni ọkọ̀ wíwọ̀ lórí ẹ̀rọ ayélujára ni a ó gbà wọlé.
Gẹ́gẹ́ bí a ṣe fi hàn tẹ́lẹ̀, ìdúkokò wà gidi gan pé àwọn aṣàmúlò lè fara pa nígbà tí wọ́n bá ń lo àwọn ìkànnì wọ̀nyí.
Fún àwọn tó ṣẹ̀ṣẹ̀ bẹ̀rẹ̀, ìrísí àkáálẹ̀ ohùn yóò ṣèrànwọ́ láti yanjú dúkùú kíákíá.
Ní àwọn ọ̀rọ̀ tó bá jẹmọ́ ìfipábánilòpọ̀, mímọ eni tó jẹ̀bi máa ń nira nítorí ẹ̀rí kan ṣoṣo tó máa ń wà máa ń jẹ́ ọ̀rọ ẹnu àwọn tí ọ̀rọ̀ọ́ kàn.
Ìpèníjà ni ìyẹn jẹ́ fún ẹnikẹ́ni, ìrísí àkáálẹ̀ ohùn lè ṣe ìrànwọ́ fún ìkànnì ọkọ̀ wíwọ̀ lórí ẹ̀rọ ayélujára náà àti àwọn ilé-iṣẹ́ agbófinró.
Yahaya Mohammed, Alámòjútó Orílẹ̀-èdè Bolt, sọ wí pé àsìkò ìgbàsílẹ̀ àkáálẹ̀ lè di àfikún lẹ́yìn ìbéèrè láti ilé-iṣẹ́ agbófinró.
Ó tún lè dúró gẹ́gẹ́ bíi ìkìlọ̀ fún àwọn ìṣesí àìbófinmu.
Mímọ̀ wí pé ẹnìkejì lè ṣe àkáálẹ̀ ohùn nínú ìrìnàjò náà, àwọn èro ọkọ̀ àti àwọn awakọ̀ máa wùwà bó ṣe yẹ nítorí ìjìyà lè wà fún ìṣesí wọn.
Ó tún ní àfikún ànfààní láti ṣe àtìlẹ́yìn fún ìgbàgbọ́ aṣàmúlò.
Ìkùnsínú wà nípa àṣírí aṣàmúlò
Ṣùgbọ́n nígbà tí àkáálẹ̀ ohùn ṣe àfikún ìṣí ààbò fún àwọn aṣàmúlò lórí àwọn ìkànnì wọ̀nyí, ó tún ní àwọn ìbéèrè kan.
Àkọ́kọ́ ni nípa àṣírí dátà tí wọ́n gbà.
"Bolt ní ètò àṣírí tó kún nílẹ̀ tó fi mọ́ ṣíṣe àyẹ̀wo ipa àṣírí kí ó tó ṣe ìfilọ́lẹ̀ ìrísí tuntun láti rí i dájú pé ẹ̀tọ́ àwọn aṣàmúlò rẹ̀ ti wà nínú èrò dáadáa, àti wí pé ó ń wúwà ní ìbámu pẹlú òfin tó dè é àti ìbéérè ìṣàkóso.
Láti rí i dájú pé àwọn aṣàmúlò mọ̀ nípa ìrísí náà àti bó ṣe ń ṣiṣẹ́, Mohammed sọ wí pé ilé-iṣẹ́ náà ti ń ṣe ìpolongo lórí àwọn ìkànnì ìbánidọ́rẹ̀, ímeèlì, àti ìkéde lórí ẹ̀rọ ayélujára.
Ẹlẹ́ẹ̀kejì, àkáálẹ̀ ohùn lè pèse ìmọ̀lára ààbò tí ò sí.
Níbi tí ó ti fojú hàn nínú èébú tàbí ìṣẹ̀lẹ̀ tí Adetola mẹ́nubà ṣáájú, kò lè dáàbò bo àwọn èrò ọkọ̀ àti àwọn awakọ̀ níbi ìṣẹ̀lẹ ìdigunjalè tàbí ìfipábánilòpọ̀ nítorí àwọn tí ọ̀fọ̀ ṣẹ̀ lè má lo ẹ̀rọ wọn nítorí ìbanilọ́kànjẹ́ irú àwọn ìṣẹ̀lẹ̀ wọ̀nyí.
Mohammed fi kún-un pé ìrísí àkáálẹ̀ ohùn lè di lílò pẹ̀lú àwọn ìrísí míràn fún àṣepé iṣẹ́.
"Èyí kàn jẹ́ ọ̀kan lára àwọn àwọ̀mọ́ tó wà nínú àpótí irinṣẹ́ ààbò orí ohun èlò ìmúṣiṣẹ́ fún àwọn awakọ̀ àti àwọn èro ọkọ̀ láti lò tí ara wọn ò bá lélẹ̀ lásíkò ìrìnàjò.
A máa tẹ̀síwájú láti máa náwó lórí àwọn ohun-èlò àti àwọn àwòmọ́ tí yóò máa ṣe àtúnṣe sí àwùjọ aláábò ohun èlò ìmúṣiṣẹ́ wa."
Ní ìparí, àwọn aṣàmúlò lè má ronú nípa rẹ̀ púpọ̀, pàápàá jùlọ pẹ̀lú bí àwọn ilé-iṣẹ́ ọkọ̀ wíwọ̀ lórí ẹ̀rọ ayélujára rí sí àwọn ìṣẹ̀lẹ̀ tó ń ṣẹlẹ̀ lásíkò ìrìnàjò.
Àwọn aṣàmúlò díẹ̀ tí wọ́n ti ṣe ìfisùn àwọn ìṣẹ̀lẹ̀ nígbà tí wọ́n lo àwọn ohun èlò ìmúṣiṣẹ́ yìí ò rí ìyanjú kankan.
lọ́pọ̀ ìgbà wọ́n máa ń darí wọn lọ sí àwọn ilé-iṣẹ́ agbófinró tí àwọn yẹn sì máa ń dà wọ́n kiri.
Àkáálẹ̀ ohùn lórí ohun èlò ìmúṣiṣẹ́ náà jẹ́ ìgbésẹ̀ tó tọ́ láti kojú ọ̀rọ̀ ààbò tó bá ṣúyọ nígbà tí wọ́n bá ń lo àwọn ìkànnì ọkọ̀ wíwọ̀ lórí ẹ̀rọ ayélujára.
Síbẹ̀síbẹ̀, àṣeyọrí rẹ̀ dá lórí bí wọ́n ṣe lò ó pẹ̀lú àwọn àwòmọ́ ààbò míràn bíi ṣíṣe àyẹ̀wò ìpìlẹ̀ tó tọ́.
Àwọn ìkànnì ọkọ̀ wíwọ̀ lórí ẹ̀rọ ayélujára gbọ́dọ̀ pèse ìdáhun tó tọ́ lásíkò nígbà tí wọ́n bá ṣe ìfisùn àwọn ìṣẹ̀lẹ̀ tàbí kí àwọn aṣàmúlò má kọbiara sí àwọn ìgbésẹ̀ ààbò tí wọ́n gbé kalẹ̀.
Àwọn ilé-iṣẹ́ àdìdeelẹ̀ tuntun ní ẹ̀ka ìpèsè ètò ìlera ní ilẹ̀ Adúláwọ̀ dínkù pẹ̀lú ìdá 81% láàrín ọdún 2021 àti 2022 - àkọsílẹ̀
Láàrín ọdún 2021 àti 2022, iye àwọn ilé-iṣẹ́ àdìdeelẹ̀ tuntun tí wọ́n gbájúmọ́ ìpèsè ètò ìlera ní ilẹ̀ Adúláwọ̀ wálẹ̀ ní ìdá 21%.
Gẹ́gẹ́ bí àkọsílẹ̀ tuntun tí Salient Advisory gbéjáde, ilé-iṣẹ́ abánidámọ́ràn ètò ìlera kan.
Lẹ́yìn tí ó rí ìdàgbàsókè nítorí àjàkálẹ̀ ààrùn COVID-19, àwọn ilé-iṣẹ́ àdìdeelẹ̀ díẹ̀ ni wọ́n ti dásílẹ̀ láti ìgbà náà, ìjábọ̀ náà sì fi hàn pé àdínkù yìí lè jẹ́ nítorí ìjẹrodò nínú ìbéèrè fún àwọn ohun-èlò àkósódù-àkọ́kọ́, ìwàlójúkan àwọn ilé-iṣẹ́ ní ààyè náà, àti àdínkù ìpèse owó fún ẹ̀ka náà.
Àkọsílẹ̀ náà, tó ṣe ìwádìí aṣàgbékalẹ̀ ètò ìlera 300 ní orílẹ̀-èdè 27, fi hàn pé ìdá 60% àwọn ilé-iṣẹ́ àdìdeelẹ̀ tó wà ní ẹ̀ka ìpèsè náà nílẹ̀ Adúláwọ̀ ní olú-ilé-iṣẹ́ wọn ní orílẹ̀-èdè Nàìjíríà (24%), South Africa (15%), Kenya (11%), àti Egypt (10%).
Yàtọ̀ sí àwọn orílẹ̀-èdè mẹ́rin wọ̀nyí, ìdá 12% àwọn ilé-iṣẹ́ àdìdeelẹ̀ ní ẹ̀ka náà ní olú-ilé-iṣẹ́ wọn ní àwọn orílẹ̀-èdè ilẹ̀ Adúláwọ̀ tó ń sọ ède faransé, nígbà tí ìdá 10% ní olú-ilé-iṣẹ́ wọn ní ìta ilẹ̀ Adúláwọ̀.
Sí ìyàlẹ́nu, ọ̀pọ̀lọpọ̀ àwọn tí wọ́n wà ní ìpele Ìdàgbàsókè àti àwọn tó ti gbòòrò ní olú-ilé-iṣẹ́ wọn ní ìta ilẹ̀ Adúláwọ̀.
COVID-19 mú ìdàgbàsókè nínú ìpèse ìṣètò-ìlera orí ẹ̀rọ ní ilẹ̀ Adúláwọ̀, ṣùgbọ́n báwo ni àwọn ilé-iṣẹ́ àdìdeelẹ̀ náà ṣe ń ṣe báyìí?
Ẹ̀ka ìpèsè ètò ìlera náà ń tẹ̀lé àwọn kókó ọ̀rọ̀ tí a ti mọ̀ pé àwọn olùdásílẹ̀ lọ́kùnrin ni wọ́n lu ibẹ̀ pa àkọsílẹ̀ náà sì sọ wí pé "ilé-iṣẹ́ tí àwọn obìnrin nìkàn dásílẹ̀ díẹ̀ ló wà."
Nínú àwọn ilé-iṣẹ́ àdìdeelẹ̀ díẹ̀ tí wọ́n wádìí, ìdá 55% ni ọkùnrin dásílẹ̀, ìdá 16% ló jẹ́ ikọ̀ọ takọtabo, ìdá 8% péré ni obìnrin dásílẹ̀.
Àìṣedèèdé láàrín lákọlábo ò pin sí ikọ̀ àwọn olùdásílẹ̀ ó tàn dé ìpèse owó àti ìpele ilé-iṣẹ́.
Ìdá 83% àwọn ilé-iṣẹ́ tí obìnrin nìkàn dásílẹ̀ wà ní ìpele àkọ́kọ́, ìdá 91% gbogbo ìpèse owó ní ẹ̀ka náà lọ sí ọ̀dọ àwọn ikọ̀ olùdásílẹ̀ lọ́kùnrin.
Àdojúkọ tí àwọn olùdásílẹ̀ lóbìnrin máa ń kojú nígbà tí wọ́n bá ń ṣe ìkówójọ tú fojú hàn nínú àwọn orísun ìpèse owó tí wọ́n ń lé.
Ìdá 35% ìpèse owó tí àwọn obìnrin kójọ ló jẹ́ owó ìrànwọ́, nígbà tí ìpèse owó yíyá dúró fún ìdá 15% ìpèse owó náà.
Ní ìdàkejì, ìdá 3% àwọn ilé-iṣẹ́ tí ọkùnrin dásílẹ̀ nìkan ni wọ́n gba owó ìrànwọ́, nígbà tí ìdá 1% àwọn ọkùnrin ṣe àkójọ ìpèse owó yíyá.
Àwọn kan nínú àwọn olùdásílẹ̀ lóbìnrin tí wọ́n wádìí fún àkọsílẹ̀ náà jẹ́wọ́ wí pé lílo ìjẹ́ akọ-n-bábo ń jẹ́ kó nira fún àwọn obìnrin láti rí owó ìdókówò.
Ní àfikún sí kíkó owó díẹ̀ jọ ní àwọn akẹgbẹ́ wọn lọ́kùnrin lọ, wọ́n tún jábọ̀ lílo ọ̀pọ̀lọpọ̀ àsìkò lórí ìgbésẹ̀ náà.
Olùdásílẹ̀ kan fi hàn pé òun ti ń ṣe ìkówójọ láti ọdún 2021, nígbà tí òmíràn sọ wí pé ọ̀rọ ẹnu lásán ni wọ́n ń sọ sí ọ̀rọ ìpèse owó fún àwọn obìnrin tí wọn ò sì ṣe nǹkankan láti mú àyípadà bá a.
Bó tilẹ̀ jẹ́ wí pé orílẹ̀-ède Nàìjíríà àti South Africa ni ó ní ìpín tó pọ̀ jùlọ nínú àwọn ilé-iṣẹ́ tí obìnrin dásílẹ̀, àwọn ilé-iṣẹ́ àdìdeelẹ̀ ní East Africa ni wọ́n ń ṣe ìpèse owó.
Àwọn ilé-iṣẹ́ àdìdeelẹ̀ aṣètò-ìlera orí ẹ̀rọ ní ilẹ̀ Adúláwọ̀ ń kojú oògùn ayédèrú pẹ̀lú àká dátà àkósódù , IA
Ipò ìpèse owó lápapọ̀ ní àpíntúnpín-ẹ̀ka ṣàfihàn ipò ìpèse owó lápapọ̀ fún ètò ìlera ní agbọn náà.
Bó tilẹ̀ jẹ́ wí pé ìdá 41% àwọn ilé-iṣẹ́ tí wọ́n wà nínú àkọsílẹ̀ ni wọ́n ti ṣe àkójọ owó láti ìta, ilé-iṣẹ́ méjì - Glovo àti Zipline - dúró fún ìdá 67% àpapọ̀ gbogbo àkójọ ìpèse owó.
Nígbà tí a ti yọ ìṣòwò orí ayélujára àti àwọn ilé-iṣẹ́ tí wọ́n ń ta dúrónù kúrò, àwọn ilé-iṣẹ́ tó kù tí wọ́n wádìí fún àkọsílẹ̀ náà ti ṣe àkójọ $584 mílíọ̀nù láti ìgbà tí wọ́n ti dá wọn sílẹ̀.
Gbogbo àwọn ilé-iṣẹ́ yìí ti gbèrú, wọ́n sì ń kóhèré ebi àjọṣepọ̀ pẹ̀lú Ilé-iṣẹ́ ìjọba àti àwọn ilé-iṣẹ́ aládàni.
Síbẹ̀síbẹ̀, ìdá 8% ni wọ́n ń ṣiṣẹ́ fún ìjọba tàbí àwọn ilé-iṣẹ́ ìjọba, pẹ̀lú ìdá 60% jẹ́ ilé-iṣẹ́ onípele-ìdàgbàsókè.
Àwọn àjọṣepọ̀ pẹ̀lú àwọn ilé-iṣẹ́ ìjọba wọ̀nyí ń wá pẹ̀lú àwọn ìpèníjà kọ̀ọ̀kan.
Ọ̀kan nínú èyí ni fífi iṣẹ́ falẹ̀ ní àwọn ilé-iṣẹ́ ìjọba.
Níbi tí àwọn ilé-iṣẹ́ àdìdeelẹ̀ ti ní èrò láti tètè ṣe ǹkan, àwọn ilé-iṣẹ́ ìjọba máa ń gba àkókò wọn.
Àìní ìmọ àkósódù lọ́pọ̀ láàrín àwọn ilé-iṣẹ́ ìjọba jẹ́ ìpèníjà míràn tí àwọn ilé-iṣẹ́ àdìdeelẹ̀ máa ń dojúkọ, nígbà tí ìpèse owó ń dẹ̀na agbára wọn láti ṣe àwọn iṣẹ́ àkànṣe ńlá.
Ní ₦617 fún lítà kan, èyí ni àwọn OO àfidípò fún epo bẹntiróólù ní orílẹ̀-èdè Nàìjíríà.
Ní oṣù Èbìbí ọdún 2023, Ààrẹ Orílẹ̀-èdè Nàìjíríà Bola Tinubu kéde pé àkókò owó ìrànwọ́ orí epo bẹntiróólù ti lọ bẹ́ẹ̀ ni iye owó epo bẹntiróólù ní orílẹ̀-èdè náà lọ sókè sí bí ìdá 200% — ₦198 sí ₦500.
Oṣù méjì lẹ́yìn rẹ̀, owó epo ti lọ sókè pẹ̀lú ìdá 23% míràn sí ₦617.
Pẹ̀lú ọ̀wọ́ngógó ǹkan lọ́dọọdún tó wà ní 22% báyìí, owó epo bẹntiróólù kàn jẹ́ ọ̀kan lára ọ̀pọ̀lọpọ̀ ìṣòro tí àwọn ọmọ orílẹ̀-èdè Nàìjíríà ń kojú báyìí.
Mo gbèro ríra kẹ̀kẹ́ tàbí kí n máa fẹsẹ̀ rìn, ṣùgbọ́n gbèdéke mi fún ìrora ò ní gbàmí lááyè.
Àmúdípò tí ò nira púpọ̀, ṣùgbọ́n tó wọ́n díè ni àwọn ọkọ̀ oníná (OO).
Bátírì ni wọ́n fi ń ṣiṣẹ́, èyí tó túmọ̀ sí wí pé wọ́n ti fòpin sí owó epo bẹntiróólù.
Síbẹ̀síbẹ̀, owó OO ju nǹkan tí mo lè rà lọ.
Tesla Model 3 Standard Range, ẹ̀ya Tesla tí owó rẹ̀ kéré jùlọ ni wọ́n ń tà ní $35,000 (₦27.7 mílíọ̀nù).
Gẹ́gẹ́ bíi InsideEVs ṣe sọ, àwọn ọkọ̀ oníná tí o lè rà lábẹ́ $20,000 ni àwọn tí wọ́n ti lò.
Síbẹ̀síbẹ̀, iye rẹ̀ nìkan kọ́ ni ìṣòro tí àwọn ọmọ Nàìjíríà ní pẹ̀lú OO.
Tolu Williams, Olùdásílẹ̀ Ilé-iṣẹ́ OO ní orílẹ̀-èdè Nàìjíríà, Siltech, sọ gbogbo àdìsọ́kàn tí àwọn ọmọ Nàìjíríà ní sí OO ní ṣókí:
Àìní iná agbára lóri bátírì ní òpópó-ònà
Rírí iná mọ̀nàmọ́ná láti finá sórí ọkọ̀ náà.
Aṣeétúnṣe àti àmójútó
Ọkọ̀ oníná fún àwọn mẹ̀kúnù
Yàtọ̀ sí àwọn akẹgbẹ́ wa lókè òkun, àwọn tí wọ́n ń ṣẹ̀da OO ní orílẹ̀-èdè Nàìjíríà jọ bí ẹni lóye àwọn àyídàyídà àdáni àwọn tí wọ́n ní ọkọ̀ ní orílẹ̀-èdè náà.
Wọ́n mọ bí ìṣẹ̀dá ìrìkèrindò ọkọ̀ lójú pópó ní orílẹ̀-èdè Nàìjíríà ṣe rí, ṣùgbọ́n ṣé a lówó láti ra ọkọ̀ọ wọn, ṣé wón sì bá ọ̀na wa àti ìfẹ wa mu?
OO ẹlẹ́sẹ̀-mẹ́ta
Siltech William ń pèse oríṣiríṣi kẹ̀kẹ́ oníná.
Láti àwọn tó dàbí-alùpùpù-alágbára sí àwọn ẹ̀yà tí kì í rìn lórí ọ̀dà, ṣùgbọ́n ó yan kẹ̀kẹ́ ẹlẹ́sẹ̀-mẹ́ta Siltech tí ìdá 65% jẹ́ ṣíṣe ní orílẹ̀-èdè Nàìjíríà — Falcon.
Àràtúnrà Falcon wà láàrín ₦650,000 ($837) àti ₦700,000 ($900).
OO wọ́n gidi gan-an," William ló sọ bẹ́ẹ̀, "ọ̀kan nínú àwọn èrèdí rẹ̀ ni ti bátírì rẹ̀.
Bátírì jẹ́ ìdá 55% sí 60% OO ó sì jẹ́ ọ̀kan lára àwọn ẹ̀ya ara rẹ̀ tó ṣe pàtàkì jùlọ.
Àwọn OO wọ́n gan-an, kẹ̀kẹ́ oníná tó jẹ́ ojúlówó, tó ní ìkápá láti gbé àgbàlagbà mẹ́jì tí wọ́n ní ìwọn póùn 230 tí wọ́n lè wọ̀ lọ sí ibi iṣẹ́ kí wọ́n sì padà nírọ́rùn, máa ná ẹ tó $1,000."
Pẹ̀lú bí owó ìpèse OO ṣe ga yìí, ìpinnu Siltech láti to OO wọn ní orílẹ̀-èdè Nàìjíríà mú àdínkù bá owó ìpèsè pẹ̀lú 55% èyí tó níṣe pẹ̀lú ìwọ̀n.
Falcon lẹ̀ rìn tó 300km.
Fún àpẹẹrẹ, Ìpínlẹ̀ Ọ̀ṣun jẹ́ 199 km láti Ikeja, ní ìpínlẹ̀ Ẹ̀kó.
Yàtọ̀ sí Tesla tí ó ń lo ṣájà onípele kejì tàbí ìkẹ́ta ₦1.6 mílíọ̀nù tó sì ń fún bátírì rẹ̀ ní agbára kíkún láàrín ìṣẹ́jú 30 sí wákàtí 3, fífi agbára sórí Falcon rọrùn bí ẹni ń finá sórí ẹ̀rọ ìbánisọ̀rọ̀ alágbèéká William sì ṣe àkótán àsìkò ìgbagbára rẹ̀ sí wákàtí méjì.
Èyí ṣe é ṣe nítorí Falcon ń lo àwọn bátírì kékèké tí ò nílò àwọn ṣájà onímọ̀ ẹ̀rọ alágbára.
Ó tún lo ìmọ̀ ẹ̀rọ àfidípò tó jẹ́ àkọ́kọ́ irúu rẹ̀ tí yóò fi agbára kíkún sórí bátírì náà láàrín ìṣẹ́jú kan.
Àsìkò ìgbagbára rẹ̀ yá ju ti Tesla lọ nítorí bátírì kékeré ni ó ní.
Ta ni wọ́n ṣe Falcon fún?
Ọ̀pọ̀lọpọ̀ àwọn tí mo bi lèérè bóyá wọ́n ṣetán láti san ₦700,000 fún kẹ̀kẹ́ ẹlẹ́sẹ̀-mẹ́ta kí wọ́n sì gbàgbé nípa ríra epo bẹntiróólù ni wọ́n ní àdìsọ́kàn nípa ààbò.
Ṣùgbọ́n ìbéèrè tó tóbi jùlọ ni, "Kí ló máa ṣẹlẹ̀ tójò bá rọ̀?"
Ó tọ́ kí ẹ mọ̀ wí pé Falcon ní ọ̀ntẹ̀-àṣẹ-IP67, tí ó túmọ̀ sí wí pé ó lè móríbọ́ nínú òjò tàbí kó wọ ẹ̀kún omi.
Ní ìfèsì sí títutù nínú òjò, Williams tọ́ka sí i pé Falcon ní òrùlé tó ṣe é yọ.
Williams nígbàgbọ́ wí pé, ìpèse OO onípele-Tesla máa wọ́n, pàápàá jùlọ pẹ̀lú pé àtìlẹ́yìn láti ọ̀dọ ìjọba ṣẹ̀ ń yọjú ni, torí náà, ẹlẹ́sẹ̀-mẹ́ta ni ààyè tó dára jùlọ láti bẹ̀rẹ̀ ní orílẹ̀-èdè Nàìjíríà.
Ó ṣàlàyé pé "àwọn awakẹ̀kẹ́ kọ́ ni àfojúsùn àwọn, a ní èròngbà láti fún àwọn ọmọ ilẹ̀ Nàìjíríà ní ìrìnkèrindò ọkọ̀ tí ò wọ́n tí ò sì léwu, Ọ̀pọ̀lọpọ̀ ènìyàn ni wọ́n yan elẹ́sẹ̀-mẹ́ta lááyò nítorí ó lè dá dúrò ó sì rọrùn láti wà.
Àwọn OO ní orílẹ̀-èdè Nàìjíríà tó tóbi
Jet Motors kì í pèse ọkọ̀ fún ìlo ara ẹni, ṣùgbọ́n Wemimo Osanipin (Aláṣẹ àti Olùdarí) náà sọ wí pé bátírì jẹ́ nǹkan tó ṣe pàtàkì nínú owó EV.
Àwọn ẹ̀ya ọkọ̀ ojoojúmọ́ Jet Mover tó ₦27 mílíọ̀nù ($33,000), ṣùgbọ́n owó ẹ̀ya OO jẹ́ ₦42 mílíọ̀nù ($52,546).
"Tí owóo OO kan bá jẹ́ ₦20 mílíọ̀nù, owóo bátírì rẹ̀ lẹ̀ jẹ́ ₦10 mílíọ̀nù."
Yàtọ̀ sí kẹ̀kẹ́ ẹlẹ́sẹ̀-mẹ́ta Siltech, àwọn OO Jet Motors ń lo bátírì ńláńlá, bóyá wọ́n tún fẹ́rẹ̀ tóbi ju ti Tesla lọ, ṣùgbọ́n gẹ́gẹ́ bí Williams ṣe sọ, àwọn ṣájà tí o nílò láti fi agbára sórí irú àwọn OO bẹ́ẹ̀ ò sí ní orílẹ̀-èdè Nàìjíríà.
"Inú ó gbà lààyè ò gbà," ohun tí Osanipin sọ nípa fífi agbára sórí àwọn ọkọ̀ wọ̀nyí, "owó la fi ń ṣoun gbogbo", tí ó bá sì nílò kí ibùdó ìgbagbára wà lọ́pọ̀, a ó pèse wọn.
Ṣé ànfààní ìdókówò wà ní àwùjọ OO ní orílẹ̀-èdè Nàìjíríà?
Ṣé orílẹ̀-ède Nàìjíríà wulẹ̀ ní àwùjọ OO?
Osanipin ṣàlàyé wí pé àwọn olùpèsè, àwọn olùdókòwò nínú ibùdó ìgbagbára, àwọn olùdókòwò nínú nǹkan tí yóò fún ibùdó ìgbagbára lágbára, àti àwọn tí wọ́n ń pín OO ni àwọn akópa mẹ́rin tí a nílò láti sún àwùjọ OO ní orílẹ̀-èdè Nàìjíríà síwájú.
Ṣùgbọ́n ìṣòro ibẹ̀ ni wí pé àwọn akópa yìí ò ní ìdí láti wọlé tí kò bá sí ọjà fún OO.
Báwo la ṣe fẹ́ ní OO nígbà tí wọ́n ti wọ́n jù?
Ọ̀nà àbáyọ Williams láti to àwọn bátírì náà ní orílẹ̀-èdè Nàìjíríà kí ó sì ta àwọn OO ní owó kékeré ju iye wọn lọ.
Osanipin tún nígbàgbọ́ nínú ìgbésẹ̀ míràn.
"A ní lítíọ́mù lọ́pọ̀ yanturu.
Lítíọ́mù ni wọ́n fi ń ṣe bátírì bẹ́ẹ̀ bátírì ni idá 40% owó tí wọ́n fi ń ṣe OO.
Ìjọba Àpapọ̀ nílò láti náwó nínú ìwádìí."
Ní ọdún 2021, Tesla ti ṣetán láti ṣe ìwádìí àti láti kó lítíọ́mù ní orílẹ̀-èdè Nàìjíríà ṣùgbọ́n wọ́n fẹ́ lọ ṣe bátírì náà ní ìta orílẹ̀-ède Nàìjíríà kí wọ́n sì tà á fún wa.
Ìdí nìyìí tí Olamilekan Adegbite, Alákòso fún wíwa kùsà àti irin ní orílẹ̀-èdè Nàìjíríà sọ fún Tesla pé kó dá ilé-iṣẹ́ ìpèse bátírì náà sí orílẹ̀-èdè Nàìjíríà nígbà tí ilé-iṣẹ́ ìpèse ọkọ̀ náà bèrè láti wa lítíọ́mù ní orílẹ̀-èdè Nàìjíríà.
A ò tí ì gbọ́ láti ọ̀dọ Tesla láti ìgbà náà, torí náà ó jọ bí ẹni pé wọn ò ní nǹkan ṣe.
Síbẹ̀síbẹ̀, ìjọba ń dúró de àwọn ilé-iṣẹ́ ilẹ̀ òkèèrè láti ṣe àgbénde ilé-iṣẹ́ OO.
Ìgbìmọ̀ tó ń rí sí Iṣẹ́ ọnà àti Ìdàgbàsókè Ọkọ̀ Àpapọ (NADDC) ṣẹ̀ ra OO Jet, ìgbésẹ̀ tí Osanipin rí gẹ́gẹ́ bíi èrò ìjọba láti náwó sí OO.
NADDC tún ṣiṣẹ́ pẹ̀lú Jet Motors láti kọ ìpinnu àpapọ̀ fún ìdàgbàsókè àwọn ọkọ̀ oníná ní orílẹ̀-èdè Nàìjíríà.
Ọ̀nà àbáyọ fún alùpùpu oníná?
Níbi tí a bá a dé yìí, bóyá ẹ̀rù ń ba àwọn ènìyàn láti Falcon àbí wọn ò lówó lọ́wọ́ láti ra Jet OO, ṣùgbọ́n ó tún ku nǹkankan tí à á tún ṣe - alùpùpu oníná.
Wà á máa wò ó wí pé báwo ni èyí ṣe lè jẹ́ ọ̀nà àbáyọ?.
Èmi náà rò ó bẹ́ẹ̀ àfi ìgbà tí mo tó bá Isaac Oyedokun sọ̀rọ̀, Olùdásílẹ̀ Trekk, ilé-iṣẹ́ àdìdeelẹ̀ ìrìnkèrindò oníná tó ń lo alùpùpu oníná láti gbé àwọn ènìyàn ní àwùjọ tó sún mọ́ra.
Bí Trekk ṣe ń ṣiṣẹ́ nìyìí.
Wà á ṣe ìgbàsílẹ̀ ohun èlò ìmúṣiṣẹ́ Trekk, ṣàwárí alùpùpu Trekk pẹ̀lú ohun èlò ìmúṣiṣẹ́ náà, ya àkósódù QR tó wà lórí alùpùpù náà, sanwó láti ṣí i, kí o sì wà á lọbi tó wùn ọ́.
Síbẹ̀síbẹ̀, àléébù ibẹ̀ ni pé ìwọ̀nba àwọn aṣàmúlò péréte ni ó wà fún bíi àwọn akẹ́kọ̀ọ́ tàbí àwọn tí wọ́n ń rìnrìnàjò ní ìlú kékeré.
Láti dẹ̀na ìjígbé àti ààbò àwọn èrò, gbogbo àwùjọ kọ̀ọ̀kan ni wọ́n ti mọ odi orí ẹ̀rọ ayélujára yíká láti dèna àwọn èrò níbi kíkúrò nínú àwùjọ náà."
Oyedokun sọ wí pé àwọn alùpùpù náà ti wà ní àwọn yunifásítì kan ní orílẹ̀-èdè Nàìjíríà bíi Yunifásítì Ìpínlẹ̀ Èkó, àti Yunifásítì Pan-Atlantic.
Pẹ̀lú ₦10 fún ìṣẹ́jú kan àti ₦20 láti ṣí i, alùpùpù náà jọ bíi àdéhùn tó dára, ṣùgbọ́n àwọn tó ń pésè OO ní orílẹ̀-èdè Nàìjíríà ò ní ọ̀nà àbáyọ OO fún ọ̀pọ̀lọpọ̀ àwọn ọmọ ilẹ̀ Nàìjíríà.
Láti àìsí ìpèsè owó sí àìsí àtìlẹ́yìn ìjọba, ọ̀pọ̀lọpọ̀ ìdènà ló wà lójú ọ̀na lílo OO ní orílẹ̀-èdè Nàìjíríà.
Ipò Tesla ní ọjàa OO lágbàyé lónì kì í bá ti ṣe é ṣe láìsí ìdókówò $20 bílíọ̀nù lé.
Ohun míràn tó tún ṣe pàtàkì láti mọ̀ ni òótọ́ pé gbogbo ilé-iṣẹ́ tó jẹ́ ti Aláṣẹ àti Olùdarí rẹ̀, Elon Musk, ti jẹ̀gbádùn $4 bílíọ̀nù lé owó ìrànwọ́ ìjọba.
Tesla ní àdéhùn pẹ̀lú ìjọba ilẹ̀ Amẹ́ríkà láti gba àwọn ènìyàn kí ó sì ṣe àtúnṣe sí ohun-èlo rẹ̀ nígbà tí yóò máa tajà láìsí owó orí fún 20 ọdún.
Ìjọba orílẹ̀-èdè US ń ṣe ìwúrí fún àwọn oníbàárà àti àwọn olùpèsè ní ọjà OO; àwọn ènìyàn tí wọ́n bá ra ọkọ̀ náà ń gba $7,500 lówó orí.
Sí ìyàlẹ́nu, OO dúró fún ìdá 5.8% àwọn ọkọ̀ tí wọ́n tà ní orílẹ̀-èdè US ní ọdún 2022.
Bó tilẹ̀ jẹ́ wí pé ònka yìí jọ bí ẹni kéré, ìtẹ̀síwájú ló jẹ́ láti 3.1% ti ọdún tó kọjá.
Ọjà OO ń gbèrú sí i káàkiri àgbáyé kí ilẹ̀ Adúláwọ̀ lè má gbẹ́yìn, àwọn ìjọba rẹ̀ nílò láti mú ẹ̀ka náà wọjú fún àwọn olùdókòwò.
Bóyá ká sì dúró fún àwọn aráa iwọ̀ oòrùn láti sọ ojà náà di àṣepé kí àwa sì fo ìpele ìmọ̀ ọ̀tun.
Mo dìbò fún àkọ́kọ́.
Àwọn ìkànnì ìdúnàdúrà owó àkósódù nílẹ̀ Adúláwọ̀ tí wọ́n kógbáwọlé láti ìgbà ìjákulẹ̀ FX lọ́dún 2022.
Àwọn àdìsọ́wọ́ pàtàkì:
Iye àwọn ìkànnì ìdúnàdúrà owó àkósódù nílẹ̀ Adúláwọ̀ tí wọ́n ti kógbáwọlé ṣì ń tẹ̀síwájú, pẹ̀lú bí Bundle Africa ṣe di àfikún tuntun.
Àpẹ́ẹ̀pẹ́jù ìjákulẹ̀ ò ṣíjú àánú wo ọ̀pọ̀lọpọ̀ òwo owó àkósódù káàkiri àgbáyé.
Pípèse owó ní ọdún 2022 tẹ̀síwájú láti máa burú sí i yàtọ̀ sí ti ọdún 2021.
Yàtọ̀ sí ìjákulẹ̀ owó àkósódù, àwọn ìkànnì ìdúnàdúrà kan ti kógbáwọlé nítorí àwọn ìṣòro òfin, jìbìtì, àti àlékún àdánù.
Láti ìgbà tí ìjákulẹ̀ ìdúnàdúrà owó àkósódù oní $32 bílíọ̀nù ti ṣẹlẹ̀, FTX, ọjà owó àkósódù ti rí àyípadà aburú.
Gbogbo ìdùnnú tó wà lára àwọn owó àkósódù yára-tètè-lówó ti lọ láti bíi oṣù mẹ́jọ sẹ́yìn.
Ìròyìn owó àkósódù fẹ́rẹ̀ lè má dè àwọn ojú ìwé ìròyìn mọ́, àwọn ìròyìn nípa bí àwọn ènìyàn ṣe ń pa bílíọ̀nù látara àwọn owó onírin aláwòrán apanilẹ́rìn ò sí mọ́, èyí ò fún àwọn ajíhìnrere owó àkósódù ní nǹkan láti dìhámọ́ra nígbà tí wọ́n bá ń gbìyànjú láti jère ọkàn fún àwùjọ náà.
Kódà àwọn olùdókòwò ń ṣọ́ra fún ọjà náà.
Ọjà owó àkósódù jẹ ròkè ní ọdún 2021 àwọn olùdókòwò sì lo ànfààní rẹ̀.
Gbogbo ìpèsè owó ni wọ́n ló tó $37.06 bílíọ̀nù.
Ṣùgbọ́n ní ọdún 2022, ìròyìn náà yí padà gidi gan-an, ìpèse owó já wálẹ̀ pẹ̀lú $16 bílíọ̀nù sí $21.26 bílíọ̀nù.
Gẹ́gẹ́ bíi gbogbo àwọn tókù lágbàyé, ìtan owó àkósódù nílẹ̀ Adúláwọ̀ náà ń wò ràkọ̀ràkọ̀.
Àwọn ìkànnì ìdúnàdúrà owó àkósódù tí wọ́n gbájúmọ́ àwọn aṣàmúlò nílẹ̀ Adúláwọ̀ ti kógbáwọlé, wọn ò lè móríbọ́ níbi ìjákulẹ̀ owó àkósódù tó le àti àwọn ìṣòro òfin tó ṣẹlẹ̀ sí òwo owó àkósódù káàkiri àgbáyé.
Nínú ìròyìn yìí, a dárúkọ àwọn ìkànnì ìdúnàdúrà owó àkósódù nílẹ̀ Adúláwọ̀ tí wọ́n kógbáwọlé láti àsìko ikú àìtọ́jọ́ FTX ní oṣù Bẹẹlu ọdún 2022.
Àwọn ìkànnì ìdúnàdúrà owó àkósódù nílẹ̀ Adúláwọ̀ tí wọ́n ti kógbáwọlé
Ìkànni LocalBitcoins
LocalBitcoins kógbáwọlé ní oṣù Ẹ̀rẹnà ọdún 2023, lẹ́yìn ọdún 10 tó ti bẹ̀rẹ̀ iṣẹ́.
Ó jẹ́ ọ̀kan lára àwọn ìkànni irọ̀-sí-irọ̀ àkọ́kọ́ tó sì gbajúmọ̀ jùlọ ní àwùjọ owó àkósódù.
Nínú ìkéde rẹ̀, LocalBitcoins sọ pé, "Pẹ̀lú ìgbìyànjú wa láti borí ìpènijà lásíkò ìjákulẹ̀ owó àkósódù tó ń lọ lọ́wọ́ yìí, a ti pinnu pẹ̀lú àbámọ̀ pé LocalBitcoins ò lè tẹ̀síwájú láti máa pèse ìdúnàdúrà Bitcoin rẹ̀.
ìkànnì Paxful
Paxful, ìkànnì ìdúnàdúrà owó àkósódù ní orílẹ̀-èdè US, pa iṣẹ́ rẹ̀ tì ní oṣù Igbe ọdún 2023, pẹ̀lú bí Aláṣẹ àti Olùdarí, Ray Youseff ṣe tọ́ka sí títi ilẹ̀kùn mọ́ àwọn tí òfin rẹ̀ ò bára mu.
Ní ìyàlẹ́nu, ilé-iṣẹ́ náà kéde pé òún ti padà sórí ẹ̀rọ ayélujára lẹ́yìn oṣù kan.
Gẹ́gẹ́ bí CoinDesk ṣe sọ, alámòjútó kan ló ni Paxful lọ́wọ́lọ́wọ́ báyìí, tó ń ṣiṣẹ́ gẹ́gẹ́ bí olùdarí.
Ìkànnì Bundle Africa
Bundle Africa ní ìkànnì ìdúnàdúrà tuntun tó ti ilẹ̀kun mọ́ àwọn aṣàmúlò.
Ó kéde pé òun fẹ́ dáwọ́ ṣíṣe ìdúnàdúra dúró ní oṣù Agẹmọ ọdún 2023, láti gbájúmọ́ ohun-èlo P2P, Cashlink rẹ̀.
Nígbà tí ilé-iṣẹ́ náà ò mẹ́nu ba àwọn ìṣòro ajẹmọ́ òfin tàbí ìjákulẹ̀ owó àkósódù gẹ́gẹ́ bí ọ̀kan nínú àwọn ìbí tí ó fi fẹ́ kógbáwọlé, kò burú jù láti sọ wí pé bóyá òhun ló fà á.
Ìkànnì LocalCyptos
LocalCyptos kógbáwọlé ní oṣù Ọ̀wàrà ọdún 2022, oṣù kan ṣíwájú kí FX tó kógbáwọlé, ṣùgbọ́n ó tọ́ láti dárúkọ rẹ̀ mọ́ àwọn ìkànnì ìdúnàdúrà owó àkósódù nílẹ̀ Adúláwọ̀ tí wọ́n ti kógbáwọlé.
LocalCryptos tí wọ́n ṣe ìfilọ́lẹ̀ rẹ̀ ní oṣù Ọ̀wàrà ọdún 2017 tó sì ní aṣàmúlò 400,000 ṣíwájú kí ó tó kógbáwọlé lẹ́yìn ọdún márùn-ún.
Kókó pàtàkì tí ó fi gbé ìsọ rẹ̀ tìpa ni ìjákulẹ̀ owó àkósódù àti àwọn òfin àwùjọ.
Àwùjọ owó àkósódù ò ṣe é sọ àsọtẹlẹ fún kò sì sí ẹni tó mọ ìgbà tí ìjákulẹ̀ owó àkósódù yóò wá sí ìparí, ṣùgbọ́n bó ṣe ń lọ yìí, ọ̀pọ̀lọpọ̀ àwọn oníṣòwò ni òjòjò yìí máa mú lọ tí ìjẹròkè ò bá wáyé láìpẹ́.
CBN ṣe àfikún sí gbèdéke owó èlé
Google ti ń ṣe àgbéjáde ọ̀pọ̀lọpọ̀ àwọn ìrísí tuntun láti bá àwọn aṣàmúlò wá àwọn èsì tó yẹ nígbà tí wọ́n bá ń wá eré ìdárayá àwọn obìnrin.
Àwọn ìrísí tuntun náà wá ní dèèdé àsìkò Ìdíje Bọ́ọ́lù Àgbáyé Àwọn Obìnrin ní ọdún 2023.
Google sọ wí pé òún ti fi kún gbígbé ìròyìn ìdíje àwọn obìnrin nínú àpótí ìròyìn ní òkè abala èsì pẹ̀lú ìdíje 380 lé.
Àgbà nínú ìmọ̀ ẹ̀rọ náà ti darapọ̀ pẹ̀lú àwọn ilé-iṣẹ́ ìgbóhùnsáfẹ́fẹ́ àti àwọn oní ìwé-àṣẹ láti wíwò ó bóṣe ń ṣẹlẹ̀ àti àwọn ìṣẹ̀lẹ̀ pàtàkì di rírí pẹ̀lú ìrọ̀rùn láti abala èsì Wá a.
Google sọ wí pé ẹ̀rọ òún tún fojú sun wíwá ọ̀pọ̀lọpọ̀ àwọn ìdíje-àfarajọ àti àwọn nǹkan mìíràn láti ní òye nǹkan tí àwọn aṣàmúlò ń wá dáadáa.
Èyí yóò jẹ́ kí ilé-iṣẹ́ náà ṣe àgbéjáde àwọn ìròyìn nípa ìdíje àwọn obìnrin àti àwọn ìṣẹ̀lẹ̀ gbajúmọ̀.
Nǹkan tí mo ní fún-un yín lónì rè é:
Techpoint Africa ti ṣíṣọ lójú Modern Workplace Africa.
CBN ṣe àfikún sí gbèdéke owó èlé
Boya darapọ̀ mọ́ Visa àti Diamond Trust Bank
Techpoint Africa ti ṣíṣọ lójú Modern Workplace Africa
O rántí ìgbà tí wọ́ ṣe ìfilọ́lẹ̀ ChatGPT, tó fa àríyànjiyàn nípa bóyá IA máa dípò wa àti àwọn iṣẹ́ẹ wa?
Àwọn àgbà nínú ìmọ̀ ẹ̀rọ fi èsì sí Ìfilọ́lẹ̀ náà pẹ̀lú àgbéjáde àwọn ohun-èlò oní-IA, bíi Bing àti Bard, tó sì ń nípa lára bí a ṣe ń ṣiṣẹ́.
Torí náà wà á gbà pẹ̀lú mi pé ní àwùjọ ìmọ̀ ẹ̀rọ àti ìmọ̀ ọ̀tun tó ń yí padà kíákíá, a ò lè dágunlá sí àkòrí nípa ọjọ́ iwájú iṣẹ́.
Nítorí èyí, inú Techpoint Africa dùn láti ṣàfihàn àpèjọ tuntun rẹ̀ Modern Workplace Africa!
A ó ma sọ̀rọ̀ nípa oríṣiríṣi àkòrí, tó fi mọ́ bí àwọn ìmọ̀ ẹ̀rọ tó ń jáde bíi IA ṣe lè mú àyípadà bá iṣẹ́ẹ wa, nǹkan tí àlékún nínu gbígba òṣìṣẹ́ aláàbọ iṣẹ́ túmọ̀ sí fún àwọn akọ́ṣẹ́mọṣẹ́ àti àwọn oníṣòwò, àti bí àwọn òṣìṣẹ́ ṣe ń móríbọ́ nínú àwùjọ iṣẹ́ tó ń yí padà ní gbogbo ìgbà.
Modern Workplace Africa máa wáyé ní ọjọ́ Àbámẹ́ta, ọjọ́ 21 oṣù Ọ̀wàrà, ọdún 2023, ní Landmark Events Centre, Victoria Island, ní Èkó, ní orílẹ̀-èdè Nàìjíríà, ó sì wà fún gbogbo ènìyàn tí wọ́n ní iṣẹ́ tàbí tí wọ́n ń wá iṣẹ́.
Ṣé o fẹ́ forúkọsílẹ̀?
Kàn sí ibùdó ìtàkùn Modern Workplace Africa láti gba ààyè sílẹ̀.
A ń rọ̀ yín kí ẹ tètè forúkọsílẹ̀ fún ìforúkọsílẹ̀ VIP nítorí títa tíkẹ́tì fún àwọn tètè dé ti bẹ̀rẹ̀.
Fún onígbọ̀wọ́ àti ànfààní ìpàtẹ ọjà tí yóò jẹ́ kí òwò ó kàn sí àwọn ènìyàn ńlá àti àwọn ilé-iṣẹ́ tí wọ́n ń bọ̀ ní Modern Workplace Africa, kàn sí Abisola Adenuga.
Fún àlàyé lẹ́kùn rẹ́rẹ́ wo àròkọ Victor níbí: wá kógojá nínú àwùjọ iṣẹ́ àkósódù ní Modern Workplace Africa
CBN ṣe àfikún sí gbèdéke owó èlé
Ìgbìmọ̀ tó ń ṣe Òfin Owó (MPC) ti Ilé Ìfowópamọ́ Àpapọ̀ lórílẹ̀-ède Nàìjíríà (CBN) ti ṣe àfikún sí gbèdéke owó èlé Iye Òfin Owó (MPR) — pẹ̀lú àmì ìpìlẹ̀ 25 sí 18.75% láti 18.5%.
Kí ni MPR túmọ̀ sí?
Gbèdéke owó èlé máa ń sọ iye àwọn èlé tókù.
Òhun ni ìpìlẹ̀ fún gbogbo oríṣiríṣi àdéhùn ìṣúná, bíi yíyáwó kọ́lé, yíyáwó nílé Ìfowópamọ́, àti àwọn ìdúnàdúrà ìṣúná àmúdijú mìíràn.
Lọ́rọ̀ kan ṣá, òhun ni iye tí àwọn ilé ìfowópamọ́ máa ń fi ń mọ iye tí ènìyàn máa san tí ó bá yáwó lọ́wọ́ọ wọn.
Bí gbèdéke owó èlé bá ṣe pọ̀ tó, bẹ́ẹ̀ ló ṣe máa wọ́n sí láti yá owó.
Kí ló fa àfikún náà?
MPC sọ wí pé ọ̀wọ́ngógó ǹkan ní orílẹ̀-èdè ni sábàbí gan-an ní pàtó.
Àpapọ̀ ọ̀wọ́ngógó ǹkan ní orílẹ̀-èdè Nàìjíríà gbéra lọ sí 22.79% ní oṣù Òkudù ọdún 2023.
Èyí ṣì rí bẹ́ẹ̀ lẹ́yìn ọ̀pọ̀lọpọ̀ àfikún owó èlé láti ọ̀dọ CBN láti bíi oṣù 14 lé sẹ́yìn.
Fún àpẹrẹ, ṣíwájú kí sáà ìṣèjọba tí Buhari léwájú rẹ̀ wá sópin, Gómìnà CBN tẹ́lẹ̀, Godwin Emefiele, gbé iye rẹ̀ sókẹ̀ ní ẹ̀mẹ́ta ní ìdáhùn sí ọ̀wọ́ngógó ǹkan ní ọdún 2023.
Láti ìgbà tí CBN ti ń ṣàmúlò ìṣesí àṣá láti oṣù Èbìbí ọdún 2022, ọ̀wọ́ngógó ǹkan ti lọ sókè pẹ̀lú àmì ìpìlẹ̀ 725, láti 11.5% sí 18.75%, nígbà tí ọ̀wọ́ngógó ǹkan ti lọ sókè láti 17.71% sí 22.79%.
Ní ìrètí, yíyọ owó ìrànwọ́ orí epo àti ìṣọ̀kan owó ṣíṣẹ́ máa túbọ̀ ṣe àfikún sí ọ̀wọ́ngógó ǹkan. Folashodun Shonubi, Gómínà fìdíhẹẹ́ fún CBN, Sọ wí pé àfikún owó èlé máa ṣe àgbéga fún ìdókówò láti ilẹ̀ òkèèrè yóó sì mú àdínkù bá iye owó àdápadà tòótọ́ tí ò da.
Boya darapọ̀ mọ́ Visa àti Diamond Trust Bank
ilé-iṣẹ́ àdìdeelẹ̀ ìsúná onímọ̀ ẹ̀rọ ní orílẹ̀-èdè Kenya, Boya, darapọ̀ mọ́ Visa àti Diamond Trust Bank láti ṣíṣọ lójú ike ìgbowó orí ẹ̀rọ ayélujára Visa rẹ̀ fún àwọn oníṣòwò kékèké láti ṣàmójútó ìsanwó àti ìnáwó wọn.
Ìkànni Boya ìlàna ìṣàmójútó ìnáwó di ìrọ̀rùn àti adáṣiṣẹ́, tó fi mọ́ àyípadà ìtọpa ìnáwó àti ìjábọ̀ fún onírúurú òwò.
Àjọṣepọ̀ yìí lè jẹ́ kí àwọn oníṣòwò láti mójútó ìnáwó wọn lọ́nà ìrọ̀rùn, yóò ṣe àfikún sí ìhànde ìṣúná, kò sì ní ná wọn lówó.
Boya ti ṣe àfikún káádì DTS sí orí ìkànnì rẹ̀, tí yóò sì fún àwọn aṣàmúlò ní ànfààní láti àwọn ike ìsanwó ilé-iṣẹ́ lórí ẹ̀rọ ayélujára, tí èto ike ìgbowó Visa ṣe onígbọ̀wọ rẹ̀.
Ike ìsanwó ilé-iṣẹ́ lórí ẹ̀rọ ayélujára wọ̀nyí máa sọ ìlànà ìṣúná di ìrọ̀rùn yóò sì ṣe àtìlẹ́yìn fún ìṣòótọ́, pẹ̀lú fífún àwọn oníṣòwò ní ànfààní láti tọpa, ṣe àmójútó àti àkójọpọ̀ ìnáwó orí òwò.
Bí ó bá jẹ́ pé ẹ kò rí i tẹ́lẹ̀
Mastercard ti darapọ̀ mọ́ Alerzo, ìkànnì ìṣòwò orí ayélujára B2B ní orílẹ̀-èdè Nàìjíríà, láti sọ SME di àkósódù
ilé-iṣẹ́ àdìdeelẹ̀ aṣètò-ìlera orí ẹ̀rọ ní orílẹ̀-èdè Nàìjíríà, Clafiya, ti ṣe àkójọ $610,000 ìpèsè owó ìdókówò fún ilé-iṣẹ́ àdìdeelẹ̀ láti fẹ̀ ẹ́ lójú sí i
Uber àti Bolt ṣe àfihàn àkáálẹ̀ ohùn ṣùgbọ́n ìkùnsínú wà nípa àṣírí aṣàmúlò
Àwọn ìkànnì ìdúnàdúrà owó àkósódù nílẹ̀ Adúláwọ̀ tí wọ́n kógbáwọlé láti ìgbà ìjákulẹ̀ FX lọ́dún 2022.
Nǹkan tí mò ń kà àti nǹkan tí mò ń wò
Elon Musk ń gbé ìja SEC rẹ̀ lọ sí Ilé-ẹjọ́ tó Ga Jùlọ
Ǹjẹ́ a lè ṣẹ̀dá IA láì pàdánù àkóso lórí rẹ̀?
Níbo Ni Ẹ̀tọ́ Ṣíṣe Ti Ń Wá?
Mastercard ti darapọ̀ mọ́ Alerzo, ìkànnì ìṣòwò orí ayélujára B2B ní orílẹ̀-èdè Nàìjíríà, láti sọ SME di àkósódù.
Àgbà nínú owó sísan ní àgbáyé, Mastercard, ti darapọ̀ pẹ̀lú Alerzo, ìkànnì ìṣòwò orí ayélujára B2B ní orílẹ̀-èdè Nàìjíríà, láti ró àwọn ilé-iṣẹ́ kékèké àti àwọn alábọ́dé lágbára (SME) pẹ̀lú fífún wọn ní ọ̀nà àbáyọ ètò ìsanwó àkósódù, ètò-ẹ̀kọ́ nípa ìṣúná, àti ànfààní sí ẹ̀yáwó.
Àjọṣepọ̀ náà ń gbérò láti tètè ṣàmúlò ètò ìsanwó àkósódù kí wọ́n tún ṣe àgbéga fún lílo àwọn ọ̀nà àbáyọ ìṣúná fún bíi ọdún márùn-ún tó ń bọ̀.
Ó tún gbérò láti pèse ìdánilẹ́kọ̀ọ́ ìṣúná afikọ́ra àti ìmọ̀ fùn mílíọ̀nù kan SME ní orílẹ̀-èdè Nàìjíríà.
Ìmọ Alerzo nínú ìkànnì ìṣòwò orí ayélujára B2B àti ohun amáyédẹrùn káàkiri àgbáyé àti ojú òpó Mastercard máa jẹ́ kó rọrùn fún àwọn ilé-iṣẹ́ onírúurú láti ní ànfààní sí ètò ìsanwó àkósódù.
Ní àfikún, àwọn oníṣòwò máa ní ànfààní sí oríṣiríṣi ọ̀nà àbáyọ, bíi VeedezPay, ọ̀nà àbáyọ ètò ìsanwó àkósódù kan tí wọ́n ṣẹ̀dá ní àdáyanrí fún àwọn ilé-iṣẹ́ kékèké àti aládàni.
Àwọn SME wọ̀nyí máa ní ànfààní sí VeedezPro, irinṣẹ́ ìṣàkóso òwò tó kún fọ́fọ́, àti ọ̀nà àbáyọ Enterprise resource planning (ERP) fún àwọn ilé-iṣẹ́ tó tóbi, tí wọ́n fẹsẹ̀múlẹ̀.
Pẹ̀lúpẹ̀lú ẹ̀, ọ̀nà àbáyọ àtẹ́wọ́gbà olówó kékeré tí àjọṣepọ̀ yìí pèsè, bíi Tap on Phone, QR, Pay-By-Link, àti Payment Gateway Service, máa wúlò fún àwọn SME àti àwọn aláròóbọ̀.
Àwọn oníṣòwò lè forúkọsílẹ̀ fún VeedezPay àti VeedezPro, tó wà fún ìgbàsílẹ̀ lórí App Store àti Google Play, láti gba ètò ìsanwó àkósódù àti aláìfarakanra.
Àwọn ilé-iṣẹ́ ti wọ́n fẹsẹ̀múlẹ̀ náà ní ànfààní sí àwọn ọ̀nà àbáyọ ERP, tó ní àwọn irinṣẹ́ aṣàmójútó òwò aláfibọ̀ àti ọ̀pọ̀lọpọ̀ ìrísí mìíràn.
Àwọn oníṣòwò tí wọ́n bá lo ọ̀nà àbáyọ VeedezPay àti VeedezPro máa ní ànfààní sí ìpèsè èyáwó-kékeré.
Ìjábọ̀ kan ṣe àwárí pé ìdá 15% àwọn SME ní orílẹ̀-èdè Nàìjíríà ló ní ànfààní sí ẹ̀yáwó lọ́nà ẹ̀tọ́, èyí tó fi ọ̀pọ̀lọpọ̀ àwọn SME sípò àìní owó ìrànwọ́ tó tó.
Yàtọ̀ sí èyí, ìjábọ̀ míràn fi hàn pé àlàfo ìṣúná tó wà fún àwọn oníṣòwò bíntín, oníṣòwò kékèké, àti àwọn alábọ́dé (MSME) ti dé $158.1 bílíọ̀nù.
Olùdarí-Àpapọ̀ fún Ilé-iṣẹ́ tó ń rí sí Ìdàgbàsókè Àwọn Ilé-iṣẹ́ Alábọ́dé àti Ilé-iṣẹ́ Kékèké (SMEDAN), Olawale Fasanya, sọ wí pé ànfààní sí owó ìdókówò ni ìdènà tó tóbi jùlọ fún ìdàgbàsókè àwọn MSME.
Nítorí náà, ohun èlò ìkànnì ìṣòwò orí ayélujára B2B Alerzo máa fún àwọn aláròóbọ̀ ní ànfààní sí àwọn èyáwó-kékèké.
Kí ló tún kù, Alerzo ń ṣe àkósódù ìṣòwò àti àwọn ìlànà ètò ìsanwó láàrín àwọn àwọn tó ń pèse Àwọn Ọjà Oníbàárà Tó ń Yá (OOTY) àti àwọn alábọ́dé.
Ó sọ wí pé òún ṣiṣẹ́ fún àwọn aláròóbọ̀ 100,000.
Pẹ̀lú àkójọpọ̀ ìmọ̀ọ́ṣe àti ohun-èlo wa, à ń fojúsọ́nà láti tèsíwájú ìpèsè ìdánilẹ́kọ̀ọ́, àtìlẹyìn owó, àti ọ̀nà àbáyọ ìsanwó onímọ̀ ọ̀tun fún àwọn oníṣòwò ní orílẹ̀-èdè Nàìjíríà.
Àwọn ọ̀nà àbáyọ wọ̀nyí lè ṣe àyípadà ńlá, pàápàá jùlọ fún àwọn aláròóbọ̀, tí wọ́n máa ń fojú fò," Adewale Opaleye, Aláṣẹ àti Olùdarí Alerzo, ló sọ bẹ́ẹ̀.
ilé-iṣẹ́ àdìdeelẹ̀ aṣètò-ìlera orí ẹ̀rọ ní orílẹ̀-èdè Nàìjíríà, Clafiya, ti ṣe àkójọ $610,000 ìpèsè owó ìdókówò fún ilé-iṣẹ́ àdìdeelẹ̀ láti fẹ̀ ẹ́ lójú sí i
ilé-iṣẹ́ àdìdeelẹ̀ aṣètò-ìlera orí ẹ̀rọ ní orílẹ̀-èdè Nàìjíríà, Clafiya, ti sọ nípa $610,000 ìpèsè owó ìdókówò fún ilé-iṣẹ́ àdìdeelẹ̀ láti fẹ̀ ẹ́ lójú sí i, láti dókówò níní ìdàgbàsókè ohun-èlò, kí ó sì gba àwọn tó ní ẹ̀bùn ìmọ̀ ẹ̀rọ tuntun. .
Ìpèse owó náà wá látara owó ìdókówò ilé-iṣẹ́, owó ìdókówò gangan àti owó ìrànwọ́.
Norrsken Accelerator, Acquired Wisdom Fund (AWF), Hustle Fund, Voltron Capital, Microtraction, Ajim Capital, HoaQ, Bold Angel Fund, Shivdasani Family àti ọ̀pọ̀lọpọ̀ àwọn apèsè owó ìdókówò ló kópa nínú ìpele náà.
Ìròyìn yìí tẹ̀lé ìgbaniwọlé Clafiya sí Google Black Founders Fund ní ọdún 2022.
Tí Jennie Nwokoye ṣe ìfilọ́lẹ̀ rẹ̀ ní ọdún 2021, Clafiya ń pèsè ìtọ́jú orí ẹ̀rọ àti àwọn aláìsàn tó ń wá láti ṣàmójútó àkóso lórí ìlàna iṣẹ́ àti ojúlówó ìtọ́jú tí wọ́n ń pèsè.
Clafiya ń pèsè ìfojúrinjú, ètò ẹ̀kọ́ ìlera, àyẹ̀wò ṣíṣe lójúẹsẹ̀, fún àìsan ibà àti ibà jẹ̀funjẹ̀fun, ṣíse àyẹ̀wo STD, ṣíṣe àyẹ̀wò fún ẹ̀jẹ̀ ríru àti ìtọ ṣúgà, tàbí ṣúgà inú ẹ̀jẹ̀.
Ó tún pèsè àyẹwò ìtọ́jú ìyá-lọ́mọ tó ń wá.
Yàtọ̀ sí èyí, ó ń pèsè ìdarí ìtọ́jú ó sì ń darí àwọn aláìsàn sí oríṣiríṣi àwọn ilé ìwòsàn.
Ó tún fojú sun àwọn oníṣòwò kékèké àti àwọn alábọ́dé, níbi tí àwọn agbanisíṣẹ́ ti ń pèse iṣẹ́ fún àwọn òṣìṣẹ́ wọn pẹ̀lú pípésè ètò ìlera fún wọn.
Àwọn òṣìṣẹ́ yìí tún lè ṣe ìforúkọsílẹ̀ àwọn ẹbíi wọn, pẹ̀lú pípésè ìlera mádàmidófò fún wọn.
Clafiya tún pèsè ìfojúrinjú àwọn aláìsàn tó ń wá àti lórí ẹ̀rọ ayélujára, tó ń mú àyípadà bá bí àwọn ọmọ orílẹ̀-èdè Nàìjíríà ṣe ń lo ètò ìlera.
Nígbà tí wọ́n ṣe ìfilọ́lẹ̀ ilé-iṣẹ́, kókó èròngba rẹ̀ ni láti jẹ́ kí ètò ìlera túnbọ̀ di ìrọ̀rùn fún àwọn ènìyàn pẹ̀lú wíwà ní àrọ́wọ́tó àwọn akọ́ṣẹ́mọṣẹ́ ìlera tí wọ́n gba ìwé àṣẹ.
Síbẹ̀síbẹ̀, Nwokoye sọ wí pé ilé-iṣẹ́ àdìdeelẹ̀ náà ti ṣe àyípadà ìlànà iṣẹ́ rẹ̀, pẹ̀lú bí ó ṣe ń tẹ̀síwájú láti kàn sí àwọn aṣàmúlò rẹ̀ àti ọjà náà.
Torí náà, Clafiya ń ṣe àgbékalẹ̀ ilé ìwòsàn alárọ̀wọ́tó àkósódù tí ó gbájúmọ́ àwọn aláìsàn gẹ́gẹ́ bi ajànfààní nígbà tó tún ní àjọṣepọ̀ pẹ̀lú àwọn ilé ìtàjà òògùn, ilé-iṣẹ́ aṣàyẹ̀wò, iṣẹ́ ìlera ajẹmọ́kàn, àti àwọn akọ́ṣẹ́mọṣẹ́ ìlera láti pèsè ìrírí ètò ìlera káríkárí.
Ó tún fẹ́ ṣe ìfilọ́lẹ̀ ìpèse B2B rẹ̀, tí yóò jẹ́ kí àwọn oníṣòwò ṣètò àpò ìfowópamọ́ ìlera níbi tí àwọn òṣìṣẹ́ wọn ti lè ní ànfààní sí ètò ìlera alárọ̀wọ́tó.
Kí ló tún kù, ilé-iṣẹ́ àdìdeelẹ̀ aṣètò-ìlera náà tún pèsè àwọn ohun-èlò tí ó ń jẹ́ kí ó ṣe é ṣe fún àwọn ènìyàn ilè òkèrè láti ra ìpèsè ètò ìlera fún àwọn ẹbíi wọn ní orílẹ̀-èdè Nàìjíríà yàtọ̀ sí fífi owó ránṣẹ́ tààrà.
Clafiya tún pèsè ìfojúrinjú àwọn aláìsàn tó ń wá àti lórí ẹ̀rọ ayélujára, tó ń mú àyípadà bá bí àwọn ọmọ orílẹ̀-èdè Nàìjíríà ṣe ń lo ètò ìlera.
Ní ọdún 2000, Jennie Nwokoye, olùdásílẹ̀ ilé-iṣẹ́ àdìdeelẹ̀ aṣètò-ìlera orí ẹ̀rọ ní orílẹ̀-èdè Nàìjíríà, Clafiya, wá sí orílẹ̀-èdè Nàìjíríà pẹ̀lú ẹbíi rẹ̀ nígbà tó wà lọ́mọdé.
Fún ẹni tí wọ́n bí tí wọ́n sì tọ́ ní United States, ìgbà àkọ́kọ́ nìyẹn tó máa kojú ìnira pẹ̀lú lílo ìlera alárọ̀wọ́tó.
Òun àti àwọn ẹbíi rẹ̀ wà ní orílẹ̀-èdè náà fún ọdún márùn-ún sí mẹ́fà kí wọ́n tó padà sí United States.
Nígbà tí ó dàgbà, ó padà sí orílẹ̀-èdè Nàìjíríà lọ́dọọdún ó sì rí i wí pé ìṣòro náà - àìní ànfààní sí ètò ìlera - ṣì wà láìníyajú.
Torí náà, gẹ́gẹ́ bí akẹ́kọ̀ọ́jáde tó ń ṣiṣẹ́ lórí ètò ìmọ̀ ẹ̀rọ ní Yunifásítì Georgetown, United States, ní ọdún 2018, ó bẹ̀rẹ̀ sí ṣe àgbékalẹ̀ Clafiya.
"Nígbà tí wọ́n gbà mí wọ Georgetown, kílásì àkọ́kọ́ dàbi ìṣàfihàn ètò ìmọ̀ ẹ̀rọ, nígbà náà a ní láti mú ètò àmúdijú kan láti kọ nípa rẹ̀.
Mo sì rí ètò ìlera orílẹ̀-ède Nàìjíríà gẹ́gẹ́ bí àmúdijú, pàápàá jùlọ ìlera alárọ̀wọ́tó rẹ̀." Nwokoye ṣàlàyé.
Bí ó ṣe bẹ̀rẹ̀ sí kọ nípa Clafiya láti ojú ìwòye ètò ẹ̀kọ́ nìyẹn.
Títí di ìgba tí Ọ̀jọ̀gbọ́n rẹ̀ sọ fún-un wí pé kó mú nǹkan jáde níbẹ̀, kò ti ẹ̀ ronú púpọ̀ nípa rẹ̀ rárá nítorí àkọ́lẹ́ lásán tí ó nífẹ̀ sí ni Clafiya jẹ́.
"Mo rí ọ̀pọ̀lọpọ̀ àtìlẹ́yìn láti ọ̀dọ àwọn ọ̀jọ̀gbọ́n mi.
Wọ́n gbà mí níyànjú láti ṣàfihàn rẹ̀ ní Georgetown.
Torí náà, mo kópa nínú àwọn ìdíje ìṣàfihàn káàkiri Georgetown.
Mo sì jẹ àwọn owó kan níhìn àti lọ́hùn.
Mo sì rí i wí pé mo lè sọ ọ́ di tòótọ́," Nwokoye sọ bẹ́ẹ̀.
Kódà gẹ́gẹ́ bí akẹ́kọ̀ọ́ jáde, Nwokoye sọ wí pé òún máa ń wá sí orílẹ̀-èdè Nàìjíríà láti bá àwọn ọmọ ìlú sọ̀rọ̀ láti ní òye àṣà àti kí òún sì lo àkókò láti ṣe ìwádìí àwọn oníbàárà nítorí òun ò ní ìrírí gbígbé ní orílẹ̀-èdè Nàìjíríà púpọ̀.
Nígbà tí ó di ọdún 2021 ni ó ṣẹ̀ṣẹ̀ ṣe àgbékalẹ̀ MVP fún Clafiya nígbà tí ó ń ṣiṣẹ́ pẹ̀lú Amazon.
Ó fi àgbà nínú ìṣòwò orí ayélujára náà sílẹ̀ ní ọdún kan náà láti gbájúmọ́ Clafiya.
"Ṣíṣe àgbékalẹ̀ ilé-iṣẹ́ àdìdeelẹ̀ ní ilẹ̀ Adúláwọ̀, pàápàá jùlọ ní orílẹ̀-èdè Nàìjíríà, le.
Ó sì tún wá le gan fún àwọn obìrin aláwọ̀ dúdú.
Síbẹ̀síbẹ̀, nǹkan tó jẹ́ èrè nípa ni ipa tí a lè ní nínú ìgbésíayé àwọn oníbàárà wa àti àwọn ẹ̀kọ́ tí a lè kọ́ nínú ọjà náà láti tèsíwájú pẹ̀lú ìdàgbàsókè àti láti gbòòrò si,” Nwokoye sọ bẹ́ẹ̀.
Ní àfikún sí ìpìlẹ rẹ̀ nínú ètò ìmọ̀ ẹ̀rọ, ó ní ìgboyà ó sì ní ìfẹ́ láti wá ìyanjú sí ọ̀gangan ìnira àwọn oníbàárà.
Bí Clafiya ṣe ń sọ ètò ìlera di lílò
Clafiya, tó túmọ̀ sí "ìwà lálàáfíà àwùjọ", ń ṣiṣẹ́ láti ṣe àgbéga fún àwùjọ tó lálàáfíà jákèjájò ilẹ̀ Adúláwọ̀ àti gbogbo orílẹ̀-èdè ayé tókù, bẹ̀rẹ̀ láti orílẹ̀-èdè Nàìjíríà.
Fún àpẹẹrẹ, Clafiya jẹ́ àpapọ̀ ọ̀rọ̀ méjì: àwùjọ àti láfíyà, ọ̀rọ inú ède Hausa fún àlàáfíà.
Hausa jẹ́ ẹ̀dẹ̀ kan tí wọ́n ń sọ ní Àríwá orílẹ̀-èdè Nàìjíríà.
Ilé-iṣẹ́ náà ń pèsè àkànpọ iṣẹ́ ìlera alárọ̀wọ́tó láti ṣe ṣàmójútó àkóso lórí ìlàna iṣẹ́ àti ojúlówó ìtọ́jú tí wọ́n ń pèsè.
Enikẹ́ni ló lè fi orúkọ sílẹ̀ lórí ìkànnì rẹ̀ kí ó sì ṣe ìforúkọsílẹ̀ fún iṣẹ́ ẹ rẹ̀.
Ó tún fojú sun àwọn oníṣòwò kékèké àti àwọn alábọ́dé, níbi tí àwọn agbanisíṣẹ́ ti ń pèse iṣẹ́ fún àwọn òṣìṣẹ́ wọn pẹ̀lú pípésè ètò ìlera fún wọn.
Àwọn òṣìṣẹ́ yìí tún lè ṣe ìforúkọsílẹ̀ àwọn ẹbíi wọn, pẹ̀lú pípésè ìlera mádàmidófò fún wọn.
Gbígba mádàmidófò ìlera ti di dandan ní orílẹ̀-èdè Nàìjíríà; bí o ṣe lè gbà á rè é.
"Ó dàbí àwòṣe Uber níbi tí wà á ti ṣe ìforúkọsílẹ̀, ṣètò ìfojúrinjú, a ó sì rán òṣìṣẹ́ ètò ìlera tó súnmọ́ sí ẹ.
Torí náà, nọ́ọ́sì tàbí òṣìṣẹ́ ìlera láwùjọ máa wá bá ẹ láti láti pèsè ìlera alárọ̀wọ́tó lẹ́ran-ara," Nwokoye sọ bẹ́ẹ̀.
Àwọn aláìsàn lè san ₦‎5,000 ($10.86) láti gba ìtọ́jú lẹ́ran-ara nígbà tí o bá ń bá onímọ̀ ìṣègùn sọ̀rọ̀ lórí ayélujára nípasẹ̀ ìpè aláwòrán.
"Torí náà o ní èèyàn méjì tí wọn ó wà pẹ̀lúù rẹ lásíkò ìfojúrinjú.
O ní nọ́ọ́sì tàbí òṣìṣẹ́ ìlera láwùjọ rẹ pẹ̀lú ẹ lẹ́ran-ara onímọ̀ ìṣègùn rẹ sì tún wà níbẹ̀ lórí ẹ̀rọ ayélujára," ó ṣàtẹnumọ́.
Ní àfikún, àwọn aláìsàn lè gba ìtọ́jú ìlera láìsí wíwá lẹ́ran-ara tí wọ́n bá fẹ́ ìfojúrinjú lórí ẹ̀rọ ayélujára nìkan.
₦‎2,500 ($5.43) ni owóo rẹ̀.
Clafiya ń pèsè ìfojúrinjú, ètò ẹ̀kọ́ ìlera, àyẹ̀wò ṣíṣe lójúẹsẹ̀, fún àìsan ibà àti ibà jẹ̀funjẹ̀fun, ṣíse àyẹ̀wo STD, ṣíṣe àyẹ̀wò fún ẹ̀jẹ̀ ríru àti ìtọ ṣúgà, tàbí ṣúgà inú ẹ̀jẹ̀.
Ó tún pèsè àyẹwò ìtọ́jú ìyá-lọ́mọ tó ń wá.
Yàtọ̀ sí èyí, ó ń pèsè ìdarí ìtọ́jú ó sì ń darí àwọn aláìsàn sí oríṣiríṣi àwọn ilé ìwòsàn.
Gẹ́gẹ́ bí Nwokoye ṣe sọ, "Apá ibíyìí dára gidi gan nítorí àjọṣepọ̀ wa pẹ̀lú wọn kún fún gbígba ìtọ́jú tó ṣe pàtàkì.
Nítorí pé o ti gba ìtọ́jú alárọ̀wọ́tó, gbogbo ohun tí o nílò báyìí ni ìtọ́jú ìpele kejì tàbí ìkẹ́ta láti ilé ìwòsàn tí wọ́n bá darí ẹ sí."
Fún àpẹẹrẹ, tí o bá gba ìtọ́jú alárọ̀wọ́tó lọ́dọ Clafiya o wá padà pinnu wí pé o nílò àkànṣe ìtọ́jú sí i, Ilé-iṣẹ́ náà lẹ̀ rán ẹ lọ sí ọ̀kan nínú àwọn ilé-ìwòsàn alájọṣe rẹ̀, níbi tí Nwokoye sọ wí pé kò ní sí ìdádúró rárá.
Clafiya tún ní àjọṣepọ̀ pẹ̀lú àwọn ilé ìtàjà òògùn àti àwọn ilé-iṣẹ́ ìṣètò-ìlera orí ẹ̀rọ mìíràn tí wọ́n lè fi òògùn ránṣẹ́ sí aṣàmúlò tí wọ́n bá bèèrè.
ilé-iṣẹ́ àdìdeelẹ̀ náà ní àjọṣepọ̀ pẹ̀lú àwọn ilé-iṣẹ́ àdìdeelẹ̀ ìṣètò-ìlera orí ẹ̀rọ mìíràn láti gba ohun àyẹ̀wò péréte ní ilé tàbí ibi-iṣẹ́ àwọn aṣàmúlò fún àyẹ̀wò ní yàrá àyẹ̀wò.
Ó tún máa ń rán wọn lọ sí ọ̀dọ ọ̀kan nínú àwọn alájọṣe ìbílẹ̀ tí wọ́n bá nílò àyẹ̀wò lẹ́ran-ara.
Clafiya ń ṣiṣẹ́ pẹ̀lú àwọn ìkànnì tí wọ́n ń lo ìmọ̀ ẹ̀rọ fún àtìlẹ́yìn ìlera ajẹmọ́kàn ó sì ń pésè iṣẹ́ẹ ìtọ́jú àìlera àti ìbẹ̀wò.
Bó tilẹ̀ jẹ́ wí pé àwọn alájọṣepọ̀ ti ní iye fún ìpèse iṣẹ́ wọn, Nwokoye sọ wí pé àdínkù owó ni.
Àwọn ìpèsè iṣẹ́ yìí wà ní ní ibùdó ìtàkùn Clafiya tàbí odù USSD *347*58#.
Ilé-iṣẹ́ náà ń ṣiṣẹ́ lọ́wọ́lọ́wọ́ báyìí lórí ohun èlò ìmúṣẹ́ṣe orí ẹ̀rọ aláàgbéká, tí yóò jáde ní ẹ̀rin ìlàrin ọdún 2023.
Gbígbáralé ìlera àwujọ pẹ̀lú gbogbo ìpènijà rẹ̀.
Clafiya sọ wí pé òun lẹni àkọ́kọ́ ní orílẹ̀-èdè Nàìjíríà láti ṣe àkànpọ ìṣègun orí ẹ̀rọ ayélujára àti àbẹ̀wò lẹ́ran-ara bó tilẹ̀ jẹ́ wí pé àwọn ilé-iṣẹ́ àdìdeelẹ̀ ìṣètò-ìlera orí ẹ̀rọ gbájú gbájúmọ́ àkọ́kọ́.
Ó wọ́pọ̀ láàrín àwọn ènìyàn ìbílẹ̀ láti rin ọ̀nà jínjìn láti lo ìpèsè ètò ìlera, pàápàá jùlọ àwọn iṣẹ́ àwòrán tí kì í ṣe akọ́ṣẹ́mọṣẹ́, ṣùgbọ́n Clafiya ti ń mú àyípadà bá ìṣẹ̀lẹ̀ yìí nípasẹ̀ ìrísí USSD rẹ̀.
Ní àfikún, àwọn tó ń gbé ní ìgboro lè lo odù USSD láti bẹ̀rẹ̀ fún àbẹ̀wò nílé lọ́wọ́ onímọ̀ ìṣègùn tí wọn ò bá lè lo ètò ìlera pẹ̀lú ìrọ̀rùn nítorí àkókò ìdúró ilé ìwòsàn.
Pèlú ìrísí USSD rẹ̀, àwọn aṣàmúlò lè lo ètò ìlera láti inú ilée wọn bóyá wọ́n ní ẹ̀rọ ìbánisọ̀rọ̀ ayárabíàṣá àbí wọn ò ní.
Nígbà tí àwọn ọmọ orílẹ̀-èdè Nàìjíríà lé ní 200 mílíọ̀nù, Statista fi hàn pé láàrín 25 àti 40 mílíọ̀nù ni wọ́n ń lo ẹ̀rọ ìbánisọ̀rọ̀ ayárabíàṣá ní orílẹ̀-èdè Nàìjíríà lọ́wọ́lọ́wọ́.
Fún ìdí èyí, ilé-iṣẹ́ àdìdeelẹ̀ náà ya ara rẹ̀ sọ́tọ̀ pẹ̀lú ìpèsè ètò ìlera pẹ̀lú USSD rẹ̀, tó ń yọ gbogbo ìdíwọ́ fún lílo ètò ìlera ní orílẹ̀-èdè Nàìjíríà.
Clafiya ti gba ìrànwọ́ owó láti ọ̀dọ̀ àwọn VC, bíi Microtraction, ó sì ti kópa nínú Google for Startups Black Founders Fund fún ọdún 2022 àti Norrsken Impact Accelerator fún ọdún 2022.
Clafiya ń ṣiṣẹ́ pẹ̀lú 100 lé àwọn oníṣòwò ó sì ní 2,000 àwọn aṣàmúlò tí wọ́n forúkọsílẹ̀.
Ilé-iṣẹ́ náà ń fojúsọ́nà láti ṣe àlékún àwọn aṣàmúlò rẹ̀ sí 5,000 ní ìparí ọdún 2023.
Ọ̀kan nínú àwọn ìpèníjà tí ó ń dojúkọ ni àìsí ìdánilójú nípa àwọn òfin tó ń darí iṣẹ́ àwọn ilé-iṣẹ́ àdìdeelẹ̀ ìṣètò-ìlera orí ẹ̀rọ ní orílẹ̀-èdè Nàìjíríà.
Ní àfikún, nítorí ọ̀pọ̀ iye àwọn onímọ̀ ìṣègùn tí wọ́n ń fi fìlú sílẹ̀ láàrín àwọn akọ́ṣẹ́mọṣẹ́ ìlera, Clafiya gbáralé àwọn nọ́ọ́sì tàbí àwọn òṣìṣẹ́ ìlera láwùjọ láti pèse "àwọn ìpele ìtọ́jú kan."
"Kíkúrò lórílẹ̀ èdè àwọn akọ́ṣẹ́mọṣẹ́ jẹ́ ìṣòro.
Nítorí rẹ̀ la ṣe ń lo àwọn nọ́ọ́sì àti àwọn òṣìṣẹ́ ìlera láwùjọ tí wọ́n tún jẹ́ òpómúléró ìlera ní àwùjọ wa ṣùgbọ́n tí wọn ò ṣàmúlò wọn dáadáa tí wọn ò sì sanwó gidi fún wọn," Nwokoye sọ bẹ́ẹ̀.
Àwọn ilé-iṣẹ́ àdìdeelẹ̀ aṣètò-ìlera orí ẹ̀rọ nílẹ̀ Adúláwọ̀ ò lè tán ìṣòro àlékún kíkúrò lórílẹ̀ èdè àwọn òṣìṣẹ́ ìlera, ṣùgbọ́n wọ́n lè ṣàmójútó rẹ̀.
Wíwá àwọn ẹ̀bùn tó tọ́ náà tún jẹ́ ìpèníjà míràn, bẹ́ẹ̀ náà ló rí fún pípèsè àwọn ohun amáyédẹrùn tó ṣe pàtàkì, pẹ̀lú àsopọ̀ lórí ẹ̀rọ ayélujára tó ṣe é gbọ́kànlé, iná mọ̀nàmọ́ná, àti súnkẹrẹ-fàkẹrẹ lójú pópó tó jẹ́ kí ó ṣòro láti dé ọ̀dọ̀ àwọn oníbàárà lásíkò.
Nwokoye sọ wí pé bíborí gbogbo àwọn ìpèníjà wọ̀nyí jẹ́ kí ìrìnàjo ilé-iṣẹ́ àdìdeelẹ̀ náà dùn nítorí "ibẹ̀ ni a ti máa ń ní ìrírí àwọn ọ̀na ọgbọ́n àtinúdá àti ìmọ̀ ọ̀tun láti jẹ́ kí nǹkan ó ṣe é ṣe ní orílẹ̀-èdè Nàìjíríà."
Pẹ̀lú òṣìṣẹ́ 22 ní àkókò tí à ń kọ ìròyìn yìí, Nwokoye fẹ́ràn àwọn tí wọ́n jọ ń ṣiṣẹ́ nítorí wọ́n ní òye wọ́n sì ní ìfẹ́ sí ìsòro tí wọ́n ń kojú.
Clafiya ń ṣe àgbékalẹ̀ èya àyèwo gbogbo ohun èlò rẹ̀ fún ìṣòwò lọ́wọ́lọ́wọ́.
"À ń ṣàgbékalẹ̀ ohun èlò kan tí yóò jẹ́ kí àwọn SME pèsè ojúlówó ìlera, tó rọjú, tó sì rọrùn pẹ̀lú ànfààní owó sísan díẹ̀díẹ̀ fún àwọn òṣìṣẹ́ wọn," Nwokoye sọ bẹ́ẹ̀.
Bó tilẹ̀ jẹ́ wí pé ìpínlẹ̀ Èkó àti Enugu nìkan ni ilé-iṣẹ́ àdìdeelẹ̀ náà wà báyìí, ó ń gbérò láti wà ní gbogbo ìpínlẹ̀ ní orílẹ̀-èdè Nàìjíríà.
"Pẹ̀lú ìkànnì orí ẹ̀rọ ayélujára wa, a lè ṣe bẹ́ẹ̀ lóòtọ́ [wà ní gbogbo ìpínlẹ̀ ní orílẹ̀-èdè Nàìjíríà.]
Síbẹ̀síbẹ̀, ó máa gba àkókò díẹ̀ fún ìlera lẹ́ran-ara tí àwọn aláìsàn wa fẹ́ràn tó tàn dé àwọn agbègbè orílẹ̀-ède Nàìjíríà tó kù," Nwokoye parí rẹ̀.
Ẹ̀ka tó ń Ṣe Ìtọpinpin ní Orílẹ̀-èdè South Africa ń fẹ́ àlàyé lórí àwọn ilé-iṣẹ́ ìjọba lẹ́yìn tí ó pàdánù ẹjọ́ ilé-ẹjọ́
Jumia Food ti kéde pípẹ̀ka wọ Meru àti Nanyuki, tó ń gbòòro wíwa rẹ̀ ní àwọ̀ ìlú ńlá ní orílẹ̀-èdè Kenya.
Àwọn oníbàárà ti lè ra àwọn oúnjẹ KFC tó bá wùn wọ́n láti ibi ìdẹ̀run ilée wọn ní Meru àti Nanyuki.
Jumia Food ti wà níkálè ní Nairobi, Mombasa, Kisumu, Eldoret, àti Nakuru, pẹ̀lú èròngbà láti pẹ̀ka wọ àwọn ìpele kejì ìlú ńlá ní àfikún ní àwọn oṣù tó ń bọ̀.
Nǹkan tí mo ní fún-un yín lónì rè é:
Ẹ̀ka tó ń Ṣe Ìtọpinpin ní Orílẹ̀-èdè South Africa ń fẹ́ àlàyé lórí ẹjọ́ Telkom-Ramphosa
FCCPC fẹ́ gbé owó ìtanràn tí ó tó ₦‎10 mílíọ̀nù lé àwọn tó ń lo PoS.
TikTok ṣàfihàn àtẹ̀jáde alátẹ̀jíṣẹ́
Ẹ̀ka tó ń Ṣe Ìtọpinpin ní Orílẹ̀-èdè South Africa ń fẹ́ àlàyé lórí ẹjọ́ Telkom-Ramphosa. O rántí èyí?
Telkom jàre ẹjọ́ tako Ààrẹ Orílẹ̀-èdè South Africa
Ó dáa, Ẹ̀ka tó ń Ṣe Ìtọpinpin Àkànṣe (SIU) ti ń ronú nípa ànfààní òfin rẹ̀ nítorí ìpinnu Ilé-ẹjọ́ Gíga Pretoria tó ń wọ́gilé agbára rẹ̀ láti wádìí àlámọrí Telkom.
Ẹ̀ka náà sọ wí pé Ilé-ẹjọ́ rí i pé Telkom kì í ṣe "ilé-iṣẹ́ ìjọba" kò sì leè tọpinpin àlámọrí rẹ̀.
Ní báyìí ó nílò àlàyé lórí ohun tí ìdájọ́ náà túmọ̀ sí. Kí ló dé?
Ẹ̀ka náà sọ wí pé ṣíṣe àlàyé ohun tí ilé-iṣẹ́ ìjọba jẹ́ ṣe pàtàkì yóó sì ṣe àtìlẹ́yìn fún ìgbìyànjú rẹ̀ wú ìwà ìbàjẹ́ àti ìṣàkóso tó mẹ́hẹ nínú iṣẹ́ gbogbo àwọn ilé-iṣẹ́ ìjọba.
Nínú ìwé-òfin Ẹ̀ka tó ń Ṣe Ìtọpinpin Àkànṣe àti Ẹjọ́ọ Kòtẹ́milọ́rùn Àkànṣe ti ọdún 1996, SIU ní agbára láti tọpinpin ẹ̀sùn ìwà ìbàjẹ́ àti àìṣedéédé nínú àwọn àlámọrí àwọn ilé-iṣẹ́ ìjọba bíi ẹ̀ka ìjọba, ìjọba ìbílẹ̀ àti àwọn nǹkan tó jẹ́ ti ìjọba; láti gba owó tí ìjọba pàdánù padà àti láti dèna pípàdánù síwájú sí i,” ẹ̀ka náà ló sọ bẹ́ẹ̀.
Ó tún gbà wí pé ààyé wà fún ìpẹ̀jọ kòtẹ́milọ́rùn kí Ilé-ẹjọ́ tí ó tún ga ṣe ìpinnu lórí rẹ̀ kí wọ́n sì yanjú ọ̀rọ ilé-iṣẹ́ ìjọba.
Tí wọn ò bá yànàná rẹ̀ dáadáa, ó lè dúró gẹ́gẹ́ bí àpẹẹrẹ tí ò da níbi tí àwọn ilé-iṣẹ́ ìjọba kan lè di yíyọ kúrò nínú ìtọpinpin SIU láìmọ̀.
Ní ọ̀sẹ̀ tí ó kọjá, Telkom jáwé olúborí nínú ìpẹ̀jọ́ rẹ̀ pẹ̀lú Ààrẹ Cyril Ramaphosa lórí àṣẹ tí ó fún SIU láti tọpinpin èyíkéyìí àṣemáṣe tó ṣe é ṣe níbi títa àwọn ohun-ìní telco.
FCCPC fẹ́ gbé owó ìtanràn tí ó tó ₦‎10 mílíọ̀nù lé àwọn tó ń lo PoS.
Àjọ tó ń rí sí Ìfigagbága àti Ìdáàbòbo Àwọn Oníbàárà (FCCPC) ti dúkokò pé òun yóò gbé owó ìtanràn tí ó tó ₦‎10 mílíọ̀nù lé àwọn tí wọ́n ń lo ẹ̀rọ ìsanwó ọjà tí wọ́n bá ṣe àìgbọràn sí àṣẹ rẹ̀ lórí ìgbésẹ̀ láti fi kún owóo PoS.
FCCPC sọ wí pé àwọn aṣàmúlò PoS ní ànfààní láti fi kún owóo wọn bí wọ́n bá ṣe fẹ́ láti jèrè nínú òwo wọn.
Ó sọ wí pé, síbẹ̀síbẹ̀, Ẹgbẹ́ẹ Owó Alágbèéká Orí Ayélujára àti Àwọn Aṣojú Ilẹ Ìfowópamọ́ ní orílẹ̀-èdè Nàìjíríà (AMMBAN) ò ní àṣẹ lábẹ́ òfin láti sọ iye rẹ̀ fún àwọn ọmọ ẹgbẹ́ rẹ̀.
Ní oṣù Òkudù ọdún 2023, AMMBAN, ẹ̀ka ti ìpínlẹ̀ Èkó, ṣe àgbéjáde àkọsílẹ̀ àtúnṣe owóo PoS, tí ó ń sọ wí pé àfikún náà ń ṣe àfihàn bí ọrọ̀ ajé ṣe rí lọ́wọ́lọ́wọ́ ní orílẹ̀-èdè náà.
Ní ìbẹ̀rẹ̀ oṣù Agẹmọ, FCCPC kílọ̀ fún AMMBAN, àwọn ọmọ ẹgbẹ́ rẹ̀, àti àwọn tó ń lo PoS, tó ń rọ̀ wọ́n pé kí wọ́n má ṣe àgbékalẹ̀-iye tàbí ṣe àyípadà iye tí wọ́n gbà fún iṣẹ́ẹ wọn.
Ẹgbẹ́ náà bẹ̀rẹ̀ sí ṣe àmúlo iye owó rẹ̀ tuntun náà ní ọjọ́ 17 oṣù Agẹmọ, ọdún 2023, pẹ̀lú bí ṣe gba owó ẹ̀yìn lọ́dọ̀ àwọn tí ọ̀rọ̀ kàn.
Torí náà, Àjọ náà sọ wí pé àwọn tó ń lo PoS tí wọ́n sì ń ṣe àìgbọràn sí àṣẹ rẹ̀ máa san owó ìtanràn tí ó tó ₦10,000,000 fún àwọn ilé-iṣẹ́ àti èyí tí ó tó ₦1,000,000 àti/tàbí ìdájọ́ ẹ̀wọn oṣù mẹ́ta fún aládàni.
Ní àfikún, pẹ̀lú ìfẹ́ Àjọ náà láti dèna dídásí ọ̀rọ àwọn tó ń ṣe okòwò Kékèké, Babatunde Irukera, Aláṣẹ àti Olùdarí FCCPC, sọ wí pé Àjọ náà máa - tó bá pọn dandan - dèna òwò ṣíṣe àti ànfààní fún àwọn tó ń lo PoS tàbí àwọn ọmọ ẹgbẹ́ AMMBAN tí wọ́n bá tẹ̀síwajú nínú ìwà tí ò bá òfin àti èto ọrọ̀ ajé mu.
TikTok ṣàfihàn àtẹ̀jáde alátẹ̀jíṣẹ́
TikTok ṣàfihàn àtẹ̀jáde alátẹ̀jíṣẹ́ láti figagbágba pẹ̀lú Twitter — tó ti di X — àti Threads.
Ìkànnì ìbánidọ́rẹ̀ẹ́ náà sọ wí pé ànfààní àkóónú tuntun náà máa fún àwọn aṣẹ̀dá ní ọ̀nà míràn láti ṣàfihàn ara wọn pẹ̀lú fífún wọn ní ààyè láti ṣe àgbéjáde ìtàn wọn, ewì, orin, àti àwọn akóónú kíkọ mìíràn.
TikTok bẹ̀rẹ̀ gẹ́gẹ́ bí ìkànnì fún àkáálẹ̀ aláwòrán kékeré ṣùgbọ́n lẹ́yìn náà ó ṣe àfikún àtìlẹ́yìn fún àwòrán láti figagbágba pẹ̀lú Instagram.
Báwo ni o ṣe lè lo ìrísí tuntun náà?
O lè mú nínú ànfààní mẹ́ta tó wà ní ojú kámẹ́rà lórí ohun èlò ìmúṣiṣẹ́ náà: fọ́tò, fọ́nrán aláwòrán, àti àtẹ̀jíṣẹ́ láti gbé sórí TikTok.
Tí o bá mú ànfààní àtẹ̀jíṣẹ́, ojú ìwé kan tí o ti lè tẹ àtẹ̀jíṣẹ́ náà fún àtẹ̀jáde rẹ máa farahàn.
O lè ṣe àtúntẹ̀ àtẹ̀jíṣẹ́ẹ̀ rẹ pẹ̀lú ṣíṣe àfikún ohun, ṣiṣe àsopọ̀ ààyè, títan àríwísí sílẹ̀, àti lílo Duets.
Ní àpapọ̀ pẹ̀lú àsopọ̀ ọ̀rọ̀-aṣàmì, o lè ṣe àfikún sítíkà sí àtẹ̀jáde alátẹ̀jíṣẹ́.
Ọ̀pọ̀lọpọ̀ àwọn àwọ̀ ìpìlẹ̀ ló tún wà fún lílò.
O lè fi àkọsílẹ̀ rẹ pamọ́ kí o sì tọ́jú rẹ̀ pẹ̀lú àwọn àtẹ̀jjáde mìíràn tí ó ò tíì tẹ̀ síta fún àtúntẹ̀ nígbà míràn, gẹ́gẹ́ bíi ti àtẹ̀jáde fọ́nrán aláwòrán tàbí àwòrán, tàbí kí o pa wọ́n rẹ́ lápapọ̀.
Ìpinnu TikTok láti ṣe àfikún àtẹ̀jáde alátẹ̀jíṣẹ́ ní àkókò yìí ò yanilẹ́nu.
O rántí ìgbà tí wọ́n ṣe ìfilọ́lẹ̀ Threads?
Ìkànnì agbéróyìnjáde-kékeré Meta náà lo ànfààní àwọn ìpinnu Twitter tí ò dára àti àwọn gbèdéke lórí àwọn aṣàmúlò tí ò sanwó.
Ó ṣe é ṣe kó jẹ́ wí pé TikTok fẹ́ fún àwọn aṣàmúlò rẹ̀ ní ànfààní mìíràn fún àgbéjáde àkóónú àtẹ̀jáde alátẹ̀jíṣẹ́.
Síbẹ̀síbẹ̀, ìrísí àtẹ̀jáde alátẹ̀jíṣẹ́ lórí ohun èlò ìmúṣiṣẹ́ náà lè má jẹ̀ kó wù àwọn ènìyàn lórí láti lò wọ́n gẹ́gẹ́ bí wọ́n ṣe ń lo Twitter.
Nǹkan tí mò ń kà àti nǹkan tí mò ń wò
Aláṣẹ àti Olùdarí Twitter (tó ti di X) Linda Yaccarino sọ wí pé àmúlò rẹ̀ ti wà ní "Ìpele tó ga jùlọ" nínú àkọsílẹ̀ fún àwọn òṣìṣẹ́.
Yuval Noah Harari: IA àti ọjọ́ iwájú àwọn ọmọnìyàn
Ìfẹ́ Láti Jẹ́ Aláìsí
Bí Tradecurve (TCRV) Ṣe Ń Ju Aptos (APT) àti Ethereum (ETH) lọ ní Ìdàgbàsókè
Àwọn olùdókòwò fẹ́ràn àwọn iṣẹ́ àkànṣe owó àkósódù tó máa mú iyì bá ẹ̀ka náà.
Iṣẹ́ àkànṣe tuntun kan, Tradecurve, jẹ́ irú iṣẹ́ àkànṣe bẹ́ẹ̀ tó ní ọ̀pọ̀lọpọ̀ ìwúlò àti tó sì ń yanjú àwọn ìṣòro abáyému tó jẹ́ àmúdijú.
Kódà ìdàgbàsókè Aptos (APT) àti Ethereum (ETH) jọ bí ẹni kéré tí a bá fi wé ìdàgbàsókè Tradecurve (TCRV).
Bó tilẹ̀ jẹ́ wí pé gbogbo iṣẹ́ àkànṣe owó àkósódù ní èròngbà láti kó ipa pàtàkì nínú ọjà náà, díẹ̀ nínú wọn ni wọ́n lè ṣe bẹ́ẹ̀.
Tí a bá wo àfojúsùn ìdàgbàsókè rẹ̀, àwọn olókówò ńlá owó àkósódù ti ń da owó sí ìpele ìmúra fún títà tó ń lọ lọ́wọ́.
>>Forúkọsílẹ̀ Fún Ìmúra Fún Títa Tradecurve<<
Aptos (APT) Ti di Iṣẹ́ Àkànṣe Owó Àkósódù Nípò 9 Tí Wọ́n Túwítì Jùlọ
Ìdá mẹ́rin àkọ́kọ́ ọdún 2023 ti jẹ́ ànfààní ńlá fún Aptos (APT), yàtọ̀ sí oṣù Ẹ̀rẹnà.
Bó tilẹ̀ jẹ́ wí pé Aptos lọ sókè ní bí ìdá 400% ní oṣù Ṣẹẹrẹ, ó ní ọ̀pọ̀lọpọ̀ àwọn alájọṣepọ̀ àmúṣẹ́ṣe tuntun ní oṣù Èrèlé.
Aptos tún ní àkọsílẹ̀ $19.90 rẹ̀ tí ó ga jùlọ ní oṣù Ṣẹẹrẹ.
Síbẹ̀síbẹ̀, àwọn ajẹrodò tẹ Aptos rì ní oṣù Ẹ̀rẹnà, owó àkósódù náà sì pàdánù ìdá 48% láti inú àkọsílẹ̀ rẹ̀ tó gajù.
Lọ́wọ́lọ́wọ́, wọ́n ń ta Aptos ní $10.26, pẹ̀lú àká ìdúnàádúrà ọjà bíi $1.9 bílíọ̀nù.
Síwájú àkókò náà, Streamr ti ṣe ìgbéléwọ̀n Aptos sí ipò 9 lórí àkọsílẹ̀ àwọn owó àkósódù tí wọ́n túwítì jùlọ.
Gẹ́gẹ́ bí àwọn òjìnnì ṣe sọ, ìgbéléwọ̀n náà jẹ́ ìsàmi ìgbàgbọ́ tí àwọn olùdókòwò nínú Aptos (APT), tí ó ti lékún ní bíi oṣù mẹ́ta sẹ́yìn.
>>Forúkọsílẹ̀ Fún Ìmúra Fún Títa Tradecurve<<
Àwọn olókówò ńlá owó àkósódù Ti Ṣe Àlékún Àkójọ Ethereum (ETH) Wọn
Ethereum (ETH) ṣe ìfilọ́lẹ̀ Shanghai Upgrade lórí àká détà àkósódù rẹ̀ ní oṣù Igbe.
Nígbà tí ó ti jẹ́ wí pé ó jẹ́ ọ̀kan lára àwọn ìdàgbàsókè tí wọ́n ń retí jùlọ lọ́dún yìí, ìrònú àwọn olókoòwò nípa Ethereum ti jẹ ròkè lẹ́yìn ìgbà tí ó ṣe ìfilọ́lẹ̀ Shanghai Upgrade.
Síbẹ̀síbẹ̀, iye owóo Ethereum lójú ọjà ti wálẹ̀ pẹ̀lú ìdá 12% láti bíi ọ̀sẹ̀ tó kọjá.
Ethereum ti jẹ ròkè pẹ̀lú ìdá 2% lórí àtẹ olóṣooṣù.
Gẹ́gẹ́ bíi dátà tuntun láti ọ̀dọ Santiment, àwọn olókówò ńlá owó àkósódù ti ṣe àlékún àkójọ Ethereum wọn pẹ̀lú ìda 0.5% láti bíi ọ̀sẹ̀ bíi mélòó kan sẹ́yìn.
Shanghai Upgrade Ethereum fún àwọn aṣàmúlò ní ànfààní láti gba Ethereum tí wọ́n fi dókówò.
Lọ́wọ́lọ́wọ́ yìí, wọ́n ń ta Ethereum ní $1,854.82.
>>Forúkọsílẹ̀ Fún Ìmúra Fún Títa Tradecurve<<
Tradecurve (TCRV) ti di ìràwò ojú ọjà fún ọdún 2023.
Ìkànnì ìṣòwo pàṣípáárọ̀ tó lé ní ẹgbẹ̀rún ni ó wà lágbàyé, ṣùgbọ́n gbogbo wọn ni wọ́n kọrí sí ibìkan náà.
Fún àpẹrẹ, àwọn ìkànnì pàṣípáárọ̀ bíi Binance àti Huobi wà fún àwọn ohun-ìní afarajọ owó àkósódù nìkan, nígbà tí àwọn ìkànnì bíi Upstox àti Webull pààlà fún àwọn aṣàmúlò wọn sí àdéhùn owó àtijọ́.
Síbẹ̀síbẹ̀, wíwọlé Tradecurve (TCRV) ti mú àyípadà bá gbogbo àwùjọ náà.
Ó jẹ́ ìkànnì àkọ́kọ́ irúu rẹ̀ tí ó fi ààyè gba ìdókòwò àwọn ohun-ìní lóríṣiríṣi tó fi mọ́ owó àkósódù, Ìpààrọ owó, ìpín-ìdókówò, ẹ̀yáwó, àwọn ohun-ìní oríi pẹpẹ, àti àwọn èrò ìdúnàdúrà ìpààrọ̀ owó láì san owó oní bẹ́bà.
Nígbà tí ìrètí ti wà pé ọjà owó àkósódù máa gbòòrò ní ìdá 12.8% Àkànpọ Iye Ìdagbàsókè Lọ́dọọdún láti ọdún 2021 sí 2030, àwọn akọ́ṣẹ́mọṣẹ́ gbàgbọ́ wí pé Tradecurve ní ẹ̀bùn ìdàgbàsókè tó tóbi.
Nǹkan ìtajà ìkànnì yìí ni wí pé àwọn olókoòwò ní wọ́n di kọ́kọ́rọ́ wọn mú, àwọn ni wọ́n sì ń darí ohun-ìní wọn, yàtọ̀ sí àwọn iṣẹ́ àkànṣe tó ti rídì múlẹ̀ bíi Coinbase.
Ó tún dáábò bo àṣírí àwọn aṣàmúlò pẹ̀lú agbára DeFi.
Àwọn tí wọ́n ní owó àkósódù TCRV máa gba èrè lórí ìdókòwò wọn, àdínkù owó lórí owó ìdókòwò, àti àsaánlẹ̀ owó fún lílo àwọn rọ́bọ́tì ìdókòwo IA.
Abala ìmúra fún títà rẹ̀ ti bẹ̀rẹ̀ ó sì wà ní ìpele 1 lọ́wọ́lọ́wọ́.
Owó àkósódù TCRV ti wà fún títà lọ́wọ́lọ́wọ́ ní $0.018.
Nígbà tí ó ti jẹ́ wí pé ìdá 40% gbogbo 1.8 bílíọ̀nù owó àkósódù náà ni wọ́n máa tà lásíkò abala ìmúrasílẹ̀ fún títà, àwọn ajẹròkè ti bẹ́ mọ́ iṣẹ́ àkànṣe náà láti rí èrè tó ga jùlọ.
Ìkànnì Ìdúnàdúrà owó àkósódù nílẹ̀ Adúláwọ̀, Bundle Africa ti kógbáwọlé láti gbájúmọ́ ìsanwó irọ̀-sí-irọ̀
Ìròyìn náà:
Ìkànnì Ìdúnàdúrà owó àkósódù nílẹ̀ Adúláwọ̀, Bundle Africa, ti kógbáwọlé lẹ́yìn ọdún mẹ́ta tí ó bẹ̀rẹ̀ iṣẹ́.
Ó sọ wí pé òun máa wá gbájúmọ́ gbígbòòro Cashlink, ojú òpó ìsamwó irọ̀-sí-irọ̀ (P2P) rẹ̀.
Ilé-iṣẹ́ náà ti ní àwọn aṣàmúlò 50,000 tó ń ṣiṣẹ́ lóṣooṣù láti ọdún yìí wá àti Ìdúnàdúrà $50 mílíọ̀nù lóṣooṣù.
Lẹ́yìn ọdún mẹ́ta tó ti ń ṣiṣẹ́, Bundle Africa ti ń gbé ilẹ̀kun rẹ̀ tì fún àwọn aṣàmúlò.
Gẹ́gẹ́ bí àtẹ̀jáde ìròyìn lórí ìbùdó ìtàkùn Bundle Africa, ilé-iṣẹ́ náà fẹ́ gbájúmọ́ Cashlink, ojú òpó ìsamwó irọ̀-sí-irọ̀ rẹ̀, láti pèsè ohun-èlo ìsanwó Web3 tó ń gbóórò si àti àwùjọ àká dátà àkósódù.
Ó tún fi hàn wí pé láàrín ọdún mẹ́ta Bundle, ó ti ní aṣàmúlò 50,000 tí wọ́n ń ṣiṣẹ́ lóṣooṣù, Ìdúnàdúrà 3 mílíọ̀nù, àti àpapọ̀ $50 mílíọ̀nù lóṣooṣù.
Ilé-iṣẹ́ tí Yele Bademosi àti Emmanuel Babalola Dásílẹ̀ ní ọdún 2020, wọ́n ṣe ìfilọ́lẹ̀ Bundle Africa gẹ́gẹ́ bi ohun èlò ìmúṣiṣẹ́ ìsamwó láwùjọ fún owó kìṣì tàbí owó àkósódù.
"Èròngbà Bundle ni láti ṣe àgbékalẹ̀ àwùjọ níbi tí gbogbo àwọn ọmọ ilẹ̀ Adúláwọ̀ pẹ̀lú ibi yòówù tí wọn ò báà wà, ní ànfààní sí ìpèsè ìsúná tó dára jùlọ, tó sí sílẹ̀ tó sì wà fún tẹrú-tọmọ tí yóò mú àyípadà bá ìgbésíayé wọn tí yóò sì ṣe ìrànlọ́wọ́ fún wọn láti ṣe àṣeyọrí lórí àwọn èròngba wọn," Bademosi sọ fún Techpoint Africa ní ọdún 2020.
Adarí Ààyè fún Iṣẹ́ Ìwádìí Binance Tẹ́lẹ̀, Yele Bademosi ṣe ìfilọ́lẹ̀ 'Bundle', láti mú ìṣọ̀kan bá ìsúná onímọ̀ ẹ̀rọ àtijọ́ àti ìpèsè àwọn ohun-èlò ìṣúná.
Wọ́n ṣe ìfilọ́lẹ̀ Cashlink gẹ́gẹ́ bíi ohun amáyédẹrùn irọ̀-sí-irò tí yóò ran àwọn aṣàmúlò ìkànnì Web3 tó ń ra owó àkósódù àti àwọn tó ń ta owó àkósódù lọ́wọ́.
Ní pàtàkì jùlọ, ó ń ran àwọn aṣàmúlò lọ́wọ́ láti wọ̀ àti láti jáde kúrò ní àwùjọ owó àkósódù pẹ̀lú owóo bébà.
"Aláṣẹ àti Olùdarí Bundle Africa, Emmanuel Babalola sọ wí pé wọ́n ṣẹ̀dá Cashlink láti jẹ́ "Uber fún owó."
Pẹ̀lú Ìdúnàdúrà 1.7 mílíọ̀nù tó ti di ṣíṣe ní ọdún àkọ́kọ́ rẹ̀, Cashlink ti ń yára dàgbà sókè.
Yóò jẹ́ lílo fún àwọn aṣàmúlò Bundle Africa ní orílẹ̀-èdè Nàìjíríà àti Ghana láti gba owóo wọn nítorí rírà, títà, àti owó gbígbà lóri Bundle Africa ti dúró.
Bundle Africa darapọ̀ mọ́ ikọ̀ àwọn ìkànnì pàṣípáárọ̀ owó àkósódù tí wọ́n ti kógbáwọlé láti ìgbà tí FTX ti rí ìjákulẹ̀ ní ọdún 2022.
Bí òjòjò tó ń ṣe owó àkósódù sì ṣe ń tẹ̀síwájú, èèyàn ó bẹ̀rẹ̀ sí rò ó pé, ìkànnì pàṣípáárọ̀ wo ni yóò jáde kúrò lááyè?
Ẹgbẹ́ ajàfẹ́tọ ọmọnìyàn ti pe Ilé Ìfowópamọ́ Àpapọ̀ lórílẹ̀-ède Nàìjíríà lẹ́jọ́
Ọ̀se owó oṣù la wà; inúu rẹ dùn bí?
Ǹjẹ́ inúù rẹ tiẹ̀ dùn pé ọjọ́ tuntun tàbí òṣẹ̀ tuntun la wà?
Mò ń bèèrè nítorí pé láti bí ọjọ́ mẹ́ta, mi ò mọ̀ bóyá ó yẹ kí ìdùnnú jẹ́ gbogbo ìgbà àbí lẹ́kọ̀ọ̀kan.
Ǹjẹ́ inúù rẹ máa ń dùn nígbà tí o bá tẹ́ araà rẹ lọ́rùn pẹ̀lú nǹkan tó wù ọ́ tàbí tí o bá rí nǹkan tí o fẹ́?
Àbí ṣé ipò tí èèyàn ń tan ara rẹ̀ sí kódà tí ọpọlọọ̀ rẹ̀ ò bá pèsè kẹ́míkà tó máa ń múnú rẹ̀ dùn ni?
Kí ni ìdùnnú túmọ̀ sí lọ́dọ̀ rẹ?
Ṣé ó yẹ kí inú rẹ ó máa dùn ni àbí kí o ní ìmọ̀lára ìdùnnú?
Ẹjọ̀wọ́ ẹ má bìnú sí mi.
Èyí máa ń ṣẹlẹ̀ nígbà tí a bá ń gbìyànjú láti ronú sí ìfáàrà.
Ìfáàrà ṣòro láti kọ, ṣùgbọ́n ìdùnnú ò gbọdọ̀ le báyẹn fún ẹ̀ya ọpọlọ tó ń darí ìṣesí — apá kan nínú ọpọlọ tó ń ṣiṣẹ́ fún ìyẹn — láti pèsè, àbí?
Torí náà, nǹkan yìówù tó ń ṣẹlẹ̀ sí ẹ, mò wí pé ìwọ nìkan kọ́.
Ó dára láti ní ìmọ̀lára tí ò da, ṣùgbọ́n jọ̀wọ́ ní ìrètí ní ọ̀sẹ̀ yìí.
Máa dunú!
Nǹkan tí mo ní fún-un yín lónì rè é:
Ẹgbẹ́ ajàfẹ́tọ ọmọnìyàn ti pe Ilé Ìfowópamọ́ Àpapọ̀ lórílẹ̀-ède Nàìjíríà lẹ́jọ́
Owó Flutterwave yóò wà ní ìpamọ́ ní orílẹ̀-èdè Kenya
Àṣetẹ̀léra B $21m Kasha
Twitter lè pààrọ àkọmọ̀na rẹ̀ sí X lónì
Ẹgbẹ́ ajàfẹ́tọ ọmọnìyàn ti pe CBN lẹ́jọ́
Ní ọjọ́ Ẹtì tó kọjá, Iṣẹ́ Àkànṣe Ẹ̀tọ́ Ọrọ̀ Ajé Àwùjọ àti Ìṣirò (SERAP) pe Ilé Ìfowópamọ́ Àpapọ̀ Orílẹ̀-èdè Nàìjíríà (CBN) lẹ́jọ́ fún kíkúnà láti yọ òfin rẹ̀ tó ní kí àwọn ilé ìfowópamọ́, tó fi mọ́ àwọn ilé ìfowópamọ́ àti àwọn ẹgbẹ́ ayánilówó, gba ojú òpó ìkànnì ìbánidọ́rẹ̀ẹ́ àwọn oníbàárà.
Nínú ìpẹ̀jọ́ tó ní nọ́mbà ìpẹ̀jú FHC/L/CS/1410/2023 tí wọ́n pè ní Ilé-ẹjọ́ Gíga Ti Ìjọba Àpapọ ní Èkó, SERAP tún bèèrè fún àṣẹ tí yóò dèna CBN láti ṣe àgbéjáde tàbí ṣe àmúlò ìpèsè aláìbófinmu nínú òfin náà.
Ìgbésẹ̀ yìí wáyé lẹ́yìn oṣù kan lẹ́yìn tí ẹgbẹ́ ajàfẹ́tọ ọmọnìyàn náà fún ilé ìfowópamọ́ àpapọ̀ náà ní gbèdéke ọjọ́-mẹ́ta láti yọ òfin náà tàbí fojú winá òfin.
Ẹgbẹ́ ajàfẹ́tọ ọmọnìyàn náà sọ wí pé bíbèèrè lọ́wọ́ àwọn oníbàárà láti pèsè ojú òpó ìkànnì ìbánidọ́rẹ̀ẹ́ wọn tàbí àdírẹ́ẹ̀sì ò ní ànfààní tó bá òfin mu kankan. kí nìdí rẹ̀?
Nítorí lílo àwọn àkọsílẹ̀ yìí lè dínà ẹ̀tọ́ sí àsírí bíbò àti sísọ̀rọ̀ pẹ̀lú òmìnira bí wọ́n ṣe fẹ́ tàbí lónà àìbófinmu.
Irúu àkọsílẹ̀ bẹ́ẹ̀ lè di gbígbà àti lílò fún nǹkan tí ò tọ́, òṣèlú, àti àwọn ǹkan mìíràn.
Lọ́wọ́lọ́wọ́ yìí, ìgbẹ́jọ́ fún ìpẹ̀jọ́ náà ò tíì ní ọjọ́.
Owó Flutterwave yóò wà ní ìpamọ́ ní orílẹ̀-èdè Kenya
Adájọ́ orílẹ̀-èdè Kenya kan ti da ẹjọ́ àjọ tó ń gbógun ti ìwà ìbàjẹ́ lórílẹ̀ èdè Kenya — Àjọ tó ń rí sí Àdápadà Ohun-ìní (ARA) — tó n béérè fún dída ìpẹ̀jọ́ rẹ̀ tako Flutterwave nù.
Pẹ̀lu bí ó ṣe jẹ́ wí pé àjọ náà ti gbé ẹ̀rí wá sí Ilé-ẹjọ́ náà nípa ìwa kọ̀ tọ́Flutterwave, Adájọ́ Nixon Sifuna ti Ilé-ẹjọ́ Gíga ní in Nairobi nàka àléébù sí ìgbésẹ̀ àjọ náà láti da ẹjọ́ náà nù.
Fún àpẹẹrẹ, nínú ìwe Ilé-ẹjọ́ ti ọjọ́ 20 oṣù Agẹmọ, ọdún 2023, adájọ́ náà sọ wí pé ARA fún Ilé-ẹjọ́ náà ní ọ̀pọ̀lọpọ̀ ìwé tó ń fìdi rẹ̀ múlẹ̀ pé ọ̀pọ̀lọpọ̀ mílíọ̀nù dọ́là tó wà nínú àpò àṣùwọ̀n Flutterwave ni wọ́n kójọ lọ́nà àìbófinmu.
Fún ìdí èyí, ó sọ wí pé wọn ò ní da ẹjọ́ náà nù àti wí pé àpò àṣùwọn Flutterwave yóò wà ní ìpamọ́ títí tí Aláṣẹ àti Olùdarí ARA tàbí òṣìṣẹ́ àgbà bá búra wí pé kò sí ẹ̀rí tó pọ̀ tako ilé-iṣẹ́ tó ń pèse owó sísan náà.
Ní oṣù Ògún ọdún 2022, Ilé-ẹjọ́ orílẹ̀-ède Kenya kan gbẹ́sẹ̀ lé KSh 400.6 mílíọ̀nù ($3.3 mílíọ̀nù) nínú àpò àṣùwọ̀n Flutterwave nítorí ẹ̀sùn ìkówójẹ àti gbájú ẹ̀ ike ìgbowó fún ìgbà ẹlẹ́ẹ̀kejì ní ọdún yẹn lọ́hùn.
Ilé-ẹjọ́ náà gba ìbéèrè ARA láti dèna Flutterwave níbi ìfowóránṣẹ́ tàbí gbígba owó láti inú àpò ilé ìfowópamọ́ mẹ́ta — méjì ní United Bank for Africa (UBA) àti ọ̀kan ní Access Bank — àti nọ́mbà ìsanwó Safaricom M-Pesa 19.
ARA kọ́kọ́ pe ìpẹ̀jọ́ láti gbé ẹsẹ̀ lé àpò àṣùwọn Flutterwave ní oṣù Agẹmọ ọdún 2023.
Ẹjọ́ àkọ́kọ́ rí i pé KSh 6.2 bílíọ̀nù ($52.5 mílíọ̀nù) tó wà káàkiri àpò ilé ìfowópamọ́ 62 di gbígbé tì pa títí di oṣù Èrèlé ọdún 2023, nígbà tí àjọ náà ní òun ò ṣe ẹjọ́ mọ́.
Àṣetẹ̀léra B $21m Kasha
Ìkànnì aláròóbọ̀ lórí ẹ̀rọ ayélujára ní orílẹ̀-èdè Rwanda, Kasha, kéde $21 mílíọ̀nù nínú ìpèsè owó Àsetẹ̀léra B ní ọ̀sẹ̀ tó kọjá.
Knife Capital ló léwájú abala náà, pẹ̀lú ìdarapọ̀ ọ̀pọ̀lọpọ̀ àwọn olókòwò, tó fi mọ́ FinnFund, DFC, àti Beyond Capital Ventures.
Tó ti ń ṣiṣẹ́ lọ́wọ́lọ́wọ́ báyìí ní orílẹ̀-èdè Kenya àti Rwanda, ilé-iṣẹ́ náà ń gbèrò láti fi owó náà sáré ìdàgbàsókè rẹ̀ kí ó sì pẹ̀ka wọ orílẹ̀-ède South Africa — níbi tí ó wulẹ̀ ti ṣe ìforúkọsílẹ̀ — àti ní West Africa ní àkókò míràn ní ọdún 2023.
Ilé-iṣẹ́ náà tí Joanna Bichsel (Aláṣẹ àti Olùdarí) dásílẹ̀ ní ọdún 2016, Kasha jẹ́ ìkànnì aláròóbọ̀ àkósódù àti alágbátà tó gbẹ́yìn fún òògùn àti àwọn ọgà oníbàárà tó ń yá (OOTY), tó ń gbájúmọ́ ohun-èlò ìlera àwọn obìnrin àti àwọn ohun-èlò nínú ilé.
Àwọn oníbàárà rẹ̀, tó fi mọ́ àwọn àwọn ẹyọ oníbàárà, àwọn aláràtúntà kékeré, ilé ìwòsàn, ilé ìtàjà òògùn, àti àwọn ilé ìwòsàn alárọ̀wọ́tó, lè ra ohun-èlò bẹ̀rẹ̀ láti orí ilédìí ǹkan oṣù àti adèna oyún sí ìlédìí ọmọde àti àwọn ohun-èlò àtúnṣe nípasẹ̀ ibùdó ìtàkùn rẹ̀ tàbí USSD.
Kasha máa ń kàn sí alágbátà tó gbẹ́yìn nínú àwọn oníbàárà ọjà ńlá náà ní àfikún sí ìfẹ̀lójú ẹ̀ka alágbàta rẹ̀ àti fífún àwọn ilé ìtàjà òògùn, ilé ìwòsàn alárọ̀wọ́tó, àti àwọn ilé ìwòsàn ní ọjà àwìn.
Ile-iṣẹ́ àṣẹ̀ṣẹ̀ bẹ̀rẹ̀ náà máa ń rà ó sì máa ń tọ́jú àwọn ohun-èlò tó ń tà fún àwọn oníbàárà rẹ̀, àwọn aláràtúntà, àti àwọn ilé ìwòsàn alárọ̀wọ́tó tààrà lọ́dọ̀ àwọn tó ń ṣe é àti àwọn tó ń pín-in rẹ̀ èyí finilọ́kànbalẹ̀ pé ojúlówó ni àwọn ohun-èlo wọn.
Kasha tún gbérò fẹ àwùjọ àwọn oníbàárà rẹ̀ lójú gidi gan, lọ káàkiri àgbáyé, pèsè èrò tó pọ̀ gan fún àwọn olókòwò, kó sì di ti gbogbogbo nígbẹ̀yìn.
Twitter lè pààrọ àkọmọ̀na rẹ̀ sí X lónì
"Elon Musk sọ wí pé àkọmọ̀nà ẹyẹ Twitter lè di pípáárọ̀ sí "X" lónì.".
Ní oṣù Èrenà ọdún 2023, Twitter Inc. kò jẹ́ okòwò adádúró mọ́ nígbà tí ó darapọ̀ mọ́ X Corp., ilé iṣẹ́ àfẹnujẹ́ kan tí wọ́n ṣẹ̀ dásílẹ̀.
Ìkànnì agbéróyìnjáde-kékeré náà ti di ọ̀kan lára X Holding Elon, tí wọ́n júwe gẹ́gẹ́ bí ilé-iṣẹ́ àgbà lọ́jọ́ iwájú fún gbogbo àwọn ilé iṣẹ́ rẹ̀, tó fi mọ́ Neuralink, SpaceX, Tesla, àti The Boring Company.
"Àyípadà orúkọ náà ṣàfihàn èròngbà rẹ̀ láti ṣẹ̀da "X, ohun èlò ìmúṣiṣẹ́ gbogbo ǹkan," tó fara jọ WeChat orílẹ̀-èdè China, tó ń ṣiṣẹ́ ìkànnì ìbánidọ́rẹ̀ẹ́ àti owó sísan.".
Torí náà, tí àtúnṣe náà bá tẹ̀síwájú, ó máa jẹ́ àpẹẹrẹ ìpinnu Musk tuntun láti kéde àyípadà pàtàkì àti ònpiyà sí ìkànnì náà lórí ìròyìn àgbésáyé rẹ̀, tí yóò máa fò kiri pẹ̀lú ìrọ̀rùn tí yóó sì ní àṣeyọrí ní oríṣiríṣi ọ̀nà.
Ile-iṣẹ́ tí wọ́n dásílẹ̀ ní ọdún 2006 náà, Twitter, tí orúkọ rẹ̀ jẹ́ ìṣere pẹ̀lú kíké àwọn ẹyẹ, ti lo àmì ìdánimọ̀ ẹyẹ láti ìgbà tí wọ́n ti dá a sílẹ̀.
Ilé-iṣẹ́ náà ni ìròyìn gbé e wí pé ó san $15 fún àmì ìdánimọ̀ okòwò tó ń ṣàpèjúwe ẹyẹ aláwọ̀ aró funfun.
Nípa Techpoint Africa ní ọ̀sẹ̀ tí ó lọ.
Ìkànnì Ìdúnàdúrà owó àkósódù nílẹ̀ Adúláwọ̀, Bundle Africa ti kógbáwọlé láti gbájúmọ́ ìsanwó irọ̀-sí-irọ̀
Ní ₦617 fún lítà kan, èyí ni àwọn OO àfidípò fún epo bẹntiróólù ní orílẹ̀-èdè Nàìjíríà.
Òṣìṣẹ́ Jumia ní orílẹ̀-èdè Kenya kan jí $150,000 pẹ̀lu yíyí àkọsílẹ̀ ìsanwó alágbátà.
ilé-iṣẹ́ àdìdeelẹ̀ apèsè ìṣúná onímọ̀-ẹ̀rọ ní orílẹ̀-èdè Egypt, Flash, ti ṣe àkójọ $6 mílíọ̀nù ìpèsè owó ìdókówò láti fẹ̀ ẹ́ lójú sí i ní orílẹ̀-èdè náà.
Àwọn awakọ̀ Uber àti Bolt ní orílẹ̀-èdè South Africa fẹ́ gbé iṣẹ́ jù sílẹ̀ nítorí ìpèníjà ètò ààbò àti àìsawó dáadáa.
Safaricom ń gbérò láti ṣe ìfilọ́lẹ̀ ẹ̀rọ-afòfurufú ṣebùdó-iṣẹ́ orí ayélujára láti díje pẹ̀lú Starlink ní orílẹ̀-èdè Kenya
Àwọn aṣàmúlò tó ń ṣiṣẹ́ lójoojúmọ́ lórí Thread já pẹ̀lú ìdá 20%.
Twitter nìkan kọ́ ni olùdíje tí ó ní
Àwọn ọmọ ilẹ̀ Adúláwọ̀ ń lo wákàtí 2.7m+ láti kẹ́kọ̀ọ́ lórí ẹ̀rọ ayélujára.
Kí ló kàn lọ́rọ̀ ètò ẹ̀kọ́ ní agbọn náà?
ilé-iṣẹ́ àdìdeelẹ̀ tó ń pèsè mádàmidófò onímọ̀ ẹ̀rọ ní orílẹ̀-èdè Nàìjíríà, MyCover.ai, ti ṣe àkójọ $1.25 mílíọ̀nù ìpèsè owó ìdókówò láti ná a sí ìmọ̀ ẹ̀rọ alákànṣe rẹ̀.
Wọ́n ṣe ìfilọ́lẹ̀ Starlink ní orílẹ̀-èdè Kenya, ó yan Karibu Connect gẹ́gẹ́ bíi ojúlówó alágbàta rẹ̀.
"IA ní orílẹ̀-èdè Nàìjíríà ò tiẹ̀ tíì bẹ̀rẹ̀ sí rá rárá" - akọ́ṣẹ́mọṣẹ́ ìmọ̀ ẹ̀rọ lórí ipò tí ìmọ̀ àtọwọ́dá wà ní orílẹ̀-èdè Nàìjíríà"
Duoiba, Internsify, àti Veridaq ti di ọ̀kan pàtàkì ní Pitch Friday
Ìdí tí ilé-iṣẹ́ olókòwò Chinese yìí ṣe ń náwọ́ ńlá lórí ẹ̀bun Web3 ilẹ̀ Adúláwọ̀
Bí Flex Finance ṣe ń ran àwọn oníṣòwò nílẹ̀ Adúláwọ̀ lọ́wọ́ láti ní owó nípamọ́ pẹ̀lú ọ̀nà àbáyọ aṣàmójútó ìnáwó rẹ̀
Aṣòwò tẹ̀léra, Victor Fatanmi, ṣàlàyé bí àwọn olùdásílẹ̀ ṣe lè jẹ ànfààní látara ìpèsè ǹkan níta gbangba.
Flutterwave Darapọ̀ Pẹ̀lú THE DIVE 2023 fún Ìṣọ̀kan Àwọn Adarí Ohun-èlò Tó wà lókè ténté fún Ìrírí Ọ̀tun
Nǹkan tí mò ń kà àti nǹkan tí mò ń wò
Ṣé kí n bẹ̀rẹ̀ sí ronú nípa ọ̀rá ikùn mi?
Ìdí tí àwọn olubi ìwà ipá nínú ilé kì í ṣe é kúrò
Ìtàn ìfipábánilòpọ̀ àti ìparí ìja wa.
Bí o ṣe lè sọ ẹ̀kọ́ di òye
Aṣòwò tẹ̀léra, Victor Fatanmi, ṣàlàyé bí àwọn olùdásílẹ̀ ṣe lè jẹ ànfààní látara ìpèsè ǹkan níta gbangba.
Ní ọdún 2020, ònkọ̀wé àti àṣàkáálẹ̀ ohùn orí ẹ̀rọ ayélujára, David Perell, ṣe àtẹ̀jáde àkọsílẹ̀ kan tó ń ṣe àfihàn ètò ọdún-mẹ́wàá fún ẹ̀kọ́ ìkọ̀wé lórí ẹ̀rọ ayélujára rẹ̀, Write of Passage.
Ó ṣàfihàn diẹ̀ nínú àwọn ohun èlò tí ilé iṣẹ́ náà pinnu láti ṣe ìfilọ́lẹ̀ rẹ̀ àti àwọn ìgbésẹ̀ tí ó máa gbé láti ṣe àṣeyọrí àwọn àwọn ìṣẹ̀lẹ̀ mánigbàgbé wọ̀nyìí.
Ìyẹn jẹ́ àpẹẹrẹ ìṣẹ̀lẹ̀ kan tó ti ń gbilẹ̀ ní àwùjọ òwò; ìpèsè ǹkan níta gbangba.
Bẹ́ẹ̀ kẹ̀dẹ̀ rè é àwọn oníṣòwò tẹ́lẹ̀tẹ́lẹ̀ máa ń lo àìmọye oṣù ní ìkọ̀kọ̀ láti ṣiṣẹ́ lóri ohun èlò kan ṣíwájú kí wọ́n tó kéde rẹ̀ pẹ̀lú ìfilọ́lẹ̀ ńlá, àwọn agbẹjọ́rò fún ìpèsè ǹkan níta gbangba ti ń pèsè bí ó ṣe rí lábẹ́-aṣọ lásíkò ìdàgbàsókè ohun èlò, gbígba àríwísí àwọn aṣàmúlò lójú ẹsẹ̀ lásíkò náà.
Victor Fatanmi jẹ́ àpẹẹrẹ mìíràn fún ìpèsè ǹkan níta gbangba.
Ní oṣù Igbe ọdún 2023, papọ̀ pẹ̀lú àwọn olùdásílẹ̀ rẹ̀ tókù, ó ṣe ìfilọ́lẹ̀ Fullgap, tí wọ́n pè ní "ètò àmúṣẹ́ṣe fún ọgbọ́n àtinúdá".
Eni tí ó fi Twitter ṣe ìṣura, àti ìtàn sísọ tí ó dára díẹ̀, Fatanmi tí gbogbo rẹ̀ ṣùgbọ́n ó léwájú ìgbìyànjú ìpolówó ọjà fún Ilé iṣẹ́ adìdeélẹ̀ náà láti ìgbà tó ti bẹ̀rẹ̀ lóun nìkan. Àbájáde rẹ̀?
Aṣàmúlò tó lé ní 4000, ṣíṣe àmójútó iṣẹ́ àkànṣe 400+ tí owó rẹ̀ lé ní $100,000, gẹ́gẹ́ bíi túwítì tí Fatanmi fi léde láìpẹ́ yìí.
Ṣíwájú Fullgap, Fatanmi darapọ̀ dásílẹ̀, ó sì tún léwájú ilé iṣẹ́ apèsè ǹkan, FourthCanvas, tí wọn ò ṣe àgbékalẹ̀ rẹ̀ ní ìta gbangba báyẹn náà.
Ọ̀nà yóùn tó lè jẹ́, ó yẹ kí ó mọ̀ nǹkan kan àbí méjì nípa ìpèsè ǹkan níta gbangba.
Aláṣẹ àti Olùdarí lẹ́ẹ̀mejì náà sọ èro rẹ̀ lórí ìpèsè ǹkan níta gbangba àti àwọn ìlànà tí ó wà fún àwọn olùdásílẹ̀ Ilé iṣẹ́ adìdeélẹ̀.
Kíni kí àwọn olùdásílẹ̀ ó sọ síta?
Fún Fatanmi, ìpèsè ǹkan níta gbangba jẹ́ "jíjẹ́ kí àwọn ará ìlú ó mọ ohun tí ẹ̀ ń gbìyànjú láti ṣe, àti wíwá àríwísí wọn tí ó bá ṣe ń tẹ̀síwájú, kódà tí ò bá tí ì délẹ̀."
Ìpele nǹkan tí àwọn olùdásílẹ̀ lè sọ níṣe pẹ̀lú irú òwo wọn àti bí dátà tí a ń sọ nípa rẹ̀ ṣe jẹ́ ẹlẹgẹ́ sí.
Nígbà tí kò sí aburú nínu ṣíṣe àlàyé kọ̀ọ̀kan nípa òwo kan, àsìkò rẹ̀ lè ṣe àkóbá fún òwò tàbí kí ó yí èròngbà àwọn ará ìlú padà.
"Kì í ṣe gbogbo ǹkan ni yóò di sísọ, ṣùgbọ́n a tún máa ń fi pamọ́ ju nǹkan tí a nílò láti fi pamọ́ lọ ní apá orílẹ̀-èdè àgbáyé yìí níbi tí ẹnikẹ́ni kì í ti sọ̀rọ̀ nípa owó oṣù wọn.".
Wọ́n pa ohùn mọ́ àwọn ènìyàn tí wọ́n ṣe é kẹ́yìn lẹ́nu ni.
Nígbà tí o bá ń gbìyànjú láti yànnàná ǹkan tí ó fẹ́ sọ síta, rí i dájú pé o ò ṣe é nítorí ìbẹ̀rù tí ò ní ìwádìí."
Fún àpẹẹrẹ, ìròyìn tí ó lè ṣe àkóbá fún àwọn olùdókòwò Ilé iṣẹ́ adìdeélẹ̀, agbára rẹ̀ láti ṣe àkójọ owó ìdókówò, tàbí dátà tí àwọn adíje lè lò tako ilé-iṣẹ́ àdìdeelẹ̀ náà lè di yíyọ kúrò.
Síbẹ̀síbẹ̀, àwọn ìròyìn tí àwọn olùdásílẹ̀ bá yàn láti yọ kúrò ní àwọn àsìkò kan lè di gbígbé jáde nígbà míràn.
ànfààní ìpèsè ǹkan níta gbangba
Ẹ̀rọ ayélujára tí mú àyípadà ńlá bá ìgbéayé; níbi tí a ti lè rí ìròyìn lórí ìwé ìròyìn àti amóhùnmáwòrán nìkan, a lè rí ọgọ́rùn lọ́nà ọgọ́rùn àtẹ̀jáde ìròyìn àti àwọn ònwòran tó pọ̀ pẹ̀lú ẹ̀rọ ìbánisọ̀rọ̀ ayárabíàṣá.
Ká kúrò lọ́dọ̀ àwọn olùdásílẹ̀ Ilé iṣẹ́ adìdeélẹ̀, àwọn ènìyàn ti ń sọ nípa ìrìnàjò wọn nípasẹ̀ àwọn ìdíje bíi 100 Days of Code tàbí 100 Days of Design.
Ọ̀pọ̀lọpọ̀ àwọn ènìyàn fẹ́ rí i pé àwọn ṣe ìṣirò kí wọ́n sì ri dájú pé àwọn ní ìfọkànsin, ṣùgbọ́n fún àwọn olùdásílẹ̀, ànfààní ìpèsè ǹkan níta gbangba máa ń yàtọ̀.
ànfààní kan tí Fatanmi tọ́ka sí ni ipa rẹ̀ lórí ìpolówó òwò.
Púpọ̀ nínú enu tó ń ṣàmúlò ìkànnì ìbánidọ́rẹ̀ẹ́ ni wọ́n máa ń da ìpolówó bò láti ọ̀dọ̀ àwọn ènìyàn àti àwọn oníṣòwò lójoojúmọ́, ó ń jẹ́ kí ó nira láti pe àkíyèsí àwọn aṣàmúlò.
Fún ìdí èyí, ọ̀pọ̀lọpọ̀ àwọn oníṣòwò máa ń lọ fún ìpolówó àwọn àwòkọ́ṣe orí ayélujára gẹ́gẹ́ bí ìlànà ohun ẹlẹ́mì láti pe àkíyèsí.
Fatanmi gbàgbọ́ wí pé àwọn olùdásílẹ̀ tún lè rí irú àbájáde bẹ́ẹ̀ pẹ̀lú sísọ àwọn ìgbésẹ̀ àti ìtẹ̀síwájú wọn pẹ̀lú àwọn ònwòran wọn.
"Ọ̀kan nínú àwọn àyípadà ńlá tí a ti rí nínú ìhùwàsí, pàápàá jùlọ pẹ̀lú àwọn Gen Z, ni wí pé àwọn ènìyàn ní ìmọ tara ẹni nìkan gidi gan.".
Ó ní ọpọlọ yìí tí a ti a ti rí eléyìí tẹ́lẹ̀, àwọn ènìyàn ti wá ń dá ìpolówó mọ̀ kíákíá ju ti tẹ́lẹ̀ lọ, torí náà bí ìlànà rẹ bá ṣe jẹ́ ohun ẹlẹ́mì tó, bẹ́ẹ̀ náà ni yóò ṣe ṣiṣẹ́ sí.
Ìpèsè ǹkan níta gbangba máa ń jẹ́ kí ìpolówó ọjà rẹ ó rọrùn nítorí àwọn ènìyàn máa ń ní ìmọ̀lára wí pé àwọn wà lára ìgbésẹ̀ náà."
Ó tún máa ń jẹ́ kó rọrùn fún àwọn olùdókòwò láti ṣàwarí àti láti ronú nípa pípèse owó fún àwọn Ilé iṣẹ́ adìdeélẹ̀.
Àwọn afowó dókówò nílé iṣẹ́ lọ́pọ̀ ìgbà máa ń ṣàwárí àwọn ilé-iṣẹ́ oní ìpín ìdókówò nípasẹ̀ àwọn ọ̀rẹ́ tàbí àwọn afowó dókówò nílé iṣẹ́ akẹgbẹ́ wọn, nípasẹ̀ sísọ àwọn ìgbésẹ̀ rẹ, o lè gbé araà rẹ síwájú àwọn olùdókòwò tó ṣe é ṣe.
Ìpèsè ǹkan níta gbangba náà tún ṣe pàtàkì fún níní ẹ̀bùn.
Pẹ̀lu sísọ iṣẹ́ àkànṣe tí ò ń ṣiṣẹ́ lé lórí àti bí iṣẹ́ ṣíṣe lórí wọn ṣe rí, ò ń ṣe àfihàn ìṣesí ibi iṣẹ́ rẹ, òṣùwọ̀n tó ń lékún tí ó sì ṣe pàtàkì fún àwọn òṣìṣẹ́.
Bí a ṣe ń pèsè ǹkan níta gbangba
Ṣíṣe òwò le lọ́tọ̀ láì ṣe àfikún àwọn àlékún ojúṣe mìíràn kún-un.
Fatanmi gbà wí pé ìpèsè ǹkan níta gbangba ò sí fún gbogbo àwọn olùdásílẹ̀.
"Sísọ ìtàn tàbí ìpèsè ǹkan níta gbangba kàn jẹ́ ìlànà kan.".
"Bẹ́ẹ̀ ni, àwa tí a ní ìgbàgbọ́ nínú rẹ̀ máa ṣe ègbè léyìn rẹ̀, ṣùgbọ́n kì í ṣe òpin bíi níní ohun èlò tó dára."
Ó gba àwọn olùdásílẹ̀ tí wọ́n fẹ́ láti ṣe ìpèsè ǹkan níta gbangba níyànjú láti pín iṣẹ́.
Èyí lè wá ní àwọ pínpín àwọn ojúṣe pẹ̀lú àwọn olùdásílẹ̀ yòókù, gbígba olùdarí àgbà fún àwọn ìṣesí òwò kan pàtó, tàbí jíjẹ́ kí àwọn òṣìṣẹ́ ó hun àwọn àtẹ̀jíṣẹ́ fún àwọn ìkànnì ìbánidọ́rẹ̀ẹ́ tàbí èyíkéyìí àwọn ojú òpó mìíràn.
Ojú òpó tí àwọn olùdásílẹ̀ bá mú kù sí wọn lọ́wọ́, ṣùgbọ́n Fatanmi fẹ́ran Twitter nítorí ohùn gbẹ̀fẹ́ rẹ̀.
"LinkedIn dàbí ìdìde-nílẹ̀ láàárọ̀, Twitter sì dàbi àsìkò oúnjẹ ọ̀sán."
Pẹ̀lú ọ̀pọ̀lọpọ̀ àwọn olùdásílẹ̀ tí wọ́n ń kọ àkọsílẹ̀ lórí àwọn ìkànnì bíi Medium tàbí Substack, ó kìlọ̀ pé wọ́n nílò láti ṣe ju ṣíṣe àgbékalẹ̀ línkì lórí àwọn ìkànnì ìbánidọ́rẹ̀ẹ́.
Dípọ̀ bẹ́ẹ̀, kí wọn ó lo àkóónú náà fún àwọn ìkànnì ìbánidọ́rẹ̀ẹ́, nígbà tí wọn ó tún ṣe àfikún línkì fún àwọn ènìyàn tí wọ́n ń gbérò láti ka àkọsílẹ̀ tó gùn.
"Gbogbo èrò náà ni wí pé kí o má sọ nǹkankan fún àwọn ènìyàn kí o sì sọ fún wọn wí pé kí wọ́n lọ sí ibòmíràn ò ṣiṣẹ́ dáadáa.".
Ní gbogbo ìkànnì, a nílò láti sọ nǹkankan yàtọ̀ sí dídarí wọn lọ sí ìkànnì mìíràn."
Pẹ̀lú bí ó ti ṣe é ṣe kí àwọn aṣàmúlò ó sọ àríwísí wọn lórí ìdojúkọ ohun èlò kan, àwọn olùdásílẹ̀ ní láti gba àríwísí gẹ́gẹ́ bí wọn ó ṣe gbà á tí wọn ò bá pèsè ǹkan níta gbangba.
"Mọ rírì gbogbo àríwísí, ronú lórí gbogbo àríwísí náà, kí o sì gba àwọn tí o lérò pé ó mú ọpọlọpọ dání, ṣùgbọ́n jẹ́ kí gbogbo ènìyàn ó mọ̀ wí pé ẹ gba àríwísí wọn ẹ sì rò ó.".
Tí ìdí tí ó fojú hàn bá wà tí ẹ ò fi ní gba àbá kan, kí ẹ sọ ọ́."
Lórí kíkó àkóyawọ́ ní gbogbo àsìkò ìgbésẹ̀ náà, ó tọ́ka sí i pé nígbà tí àwọn olùdásílẹ̀ ní agbára láti mú ǹkan tí wọ́n ṣiṣẹ́ lé lórí, kíkó àkóyawọ́ nípa ìgbésẹ̀ náà máa rí i dájú pé wọ́n rí gbogbo ànfààní ìpèsè ǹkan níta gbangba.
Telkom jàre ẹjọ́ tako Ààrẹ Orílẹ̀-èdè South Africa
Ṣé àlàáfíà lo wà lónì?
Báwo ni ọ̀sẹ̀ rẹ ṣe lọ?
Nígbà tí àwọn ènìyàn bá ń bèèrè nípa àlàáfíà mi, mo máa ń rò ó pé bóyá wọ́n ń ṣe bẹ́ẹ̀ fún kíkí lásán ni.
Síbẹ̀síbẹ̀, mò ń gbìyànjú láti ní òye pé ọ̀pọ̀lọpọ̀ ènìyàn ò bìkítà ìyẹn sì dára bẹ́ẹ̀.
Síbẹ̀síbẹ̀, mo bìkítà sí i, torí náà mo fẹ́ mọ̀.
Ìwòsàn ni ọ̀rọ̀ sísọ jẹ́.
Torí náà, tẹ bọ́tìnì fi èsì kí o sì sọ bí ó ṣe ń ṣe ọ́ fún mi.
Pẹ̀lú, ohunkóhun tí ìpinnu tí o bá ní fún òpin ọ̀sẹ̀, fi àkókò fún ìrònú àti àṣàrò kún-un.
Mi ò ní sọ fún ẹ pé kí o ṣe eré ìdárayá nítorí mi ò tí ì ṣe bẹ́ẹ̀ láti ọjọ́ Àbámẹ́ta.
Ṣùgbọ́n o mọ nǹkan tó yẹ kí o ṣe, àbí?
Ní àkótán, lórí àkọ̀tun ètò Techpoint Africa Podcast fún ti ọ̀sẹ̀ yìí, ikọ̀ àwọn olóòtú sọ̀rọ̀ nípa oríṣiríṣi àwọn àkọ́lé, tó fi mọ́ Uber àti Bolt tí wọ́n ṣe ìfilọ́lẹ̀ ànfààní ààbò àkàálẹ̀ ohùn àti ìgbìmọ̀ ìpolówó ní orílẹ̀-ède Nàìjíríà tí wọ́n ń sáré tẹ̀lé Mr Macaroni.
Gbọ́ ọ níbí.
Nǹkan tí mo ní fún-un yín lónì rè é:
Telkom jàre ẹjọ́ tako Ààrẹ Orílẹ̀-èdè South Africa
Netflix gbójú aágan sí pínpín pásíwọọ̀dù ní orílẹ̀-ède South Africa
Google ń ṣe àyẹ̀wò irinṣẹ́ IA tuntun fún àwọn akọ̀ròyìn
Telkom jàre ẹjọ́ tako Ààrẹ Orílẹ̀-èdè South Africa
Telkom ti jàre ẹjọ́ tako Ààrẹ Orílẹ̀-èdè South Africa, Cyril Ramaphosa.
Kí ló ṣẹlẹ̀?
Ramaphosa pàṣẹ fún Ẹ̀ka tó ń Ṣe Ìtọpinpin Àkànṣe (SIU) lábi bojú wo àìṣedéédé Telkom níbi títa iWayAfrica àti Africa Online Mauritius àti títa ilé iṣẹ́ ìbáraẹnisọ̀rọ̀ Multi-Links — ilé iṣẹ́ tó kúnà tí ó rà ní orílẹ̀-ède Nàìjíríà ní ọdún 2006.
Ó tún pàṣẹ ìtọpinpin sí ríra iṣẹ́ ẹ̀rọ ìtẹwáyà (ẹ̀rọ alátẹ̀jíṣẹ́ àti àtẹ̀jíṣẹ́ ẹ̀rọ ìtẹwáyà).
Èyí yọrí sí bí àwọn ilé iṣẹ́ ẹ̀rọ ibaraẹnisọrọ ní orílẹ̀-èdè South African náà ṣe pàdánù mílíọ̀nù owó rándì nínú iye owó àwọn onípìn-ín ìdókówò.
Ìjọba orílẹ̀-èdè South Africa náà ní ìdá 40.5 nínú Telkom tí JSE-dárúkọ, nígbà tí Ilé Iṣẹ́ Tó Ń Rí Sí Ìdókówò Gbogbogbò, ilé iṣẹ́ mìíràn tó jẹ́ ti ìjọba tó sì ní àjọṣepọ̀ tó gúnmọ́ pẹ̀lú ìjọba orílẹ̀-èdè South Africa, ní ìdá 14.8.
Ní oṣù Òkudù ọdún 2022, Chris Teurlinckx, Adelé Ẹgbẹ́ Aláṣẹ àti Olùdarí Telkom fún Ìgbésẹ̀ Òfin, sọ wí pé Ramaphosa hùwà tí ò bá òfin mu láti pàṣẹ fún SIU láti ṣe ìtọpinoin ẹ̀sùn àìṣedéédé tí ó ti wà láti ọdún 2006.
Fún ìdí èyí, ní oṣù Agẹmọ ọdún 2022, ilé iṣẹ́ ìbáraẹnisọ̀rọ̀ orílẹ̀-èdè South Africa náà kọ ìwé ẹ̀bẹ̀ sí Ilé Ẹjó Gíga Pretoria láti gbé ìgbẹ́jọ́ kalẹ̀ pé ìpinnu Ramaphosa láti pàṣẹ ìtọpinpin sí ẹ̀sùn àìṣedéédé ní Telkom ò bá òfin mu kò sì fẹsẹ̀ múlẹ̀.
Kí wá ni báyìí?
Ilé iṣẹ́ ìbáraẹnisọ̀rọ̀ náà sọ wí pé Ìkéde 49, tí ààrẹ orílẹ̀-ède South Africa fi léde ní ọjọ́ 25 oṣù Ṣẹẹrẹ, ọdún 2022, tí ó ń fún wọn ní àṣẹ láti tọpinpin Telkom, ni Ilé Ẹjó Gíga Pretoria ti yí padà.
Serame Taukobong, Aláṣẹ àti Olùdarí Ẹgbẹ́ Telkom, sọ wí pé ilé iṣẹ́ náà ti sọ̀rọ̀ nípa àhesọ náà nínú ìkéde nípasẹ̀ àwọn ìgbésẹ̀ ilé iṣẹ́ ìjọba Telkom, àwọn àbájáde náà sì wà fún gbogbo ènìyàn.
Telkom nínú ìròyìn lọ síwájú ilé ẹjọ́ náà nítorí ó gbàgbọ́ pé tí ìkéde náà bá lọ láì ní àtakò, ó máa dúró gẹ́gẹ́ bí àpẹẹrẹ tó léwu nípa ojúṣe ìjọba nínú ilé iṣẹ́ aládàni.
Gẹ́gẹ́ bí ìdájọ́ náà, Adájọ́ J. Thlapi pinnu wí pé gbígbé ìkéde náà jáde ò bá òfin mu, kò fẹsẹ̀ múlẹ̀, kò sì ní agbára kankan tàbí ipa.
Netflix gbójú aágan sí pínpín pásíwọọ̀dù ní orílẹ̀-ède South Africa
Netflix ti bẹ̀rẹ̀ sí gbé ìgbésẹ̀ tako pínpín pásíwọọ̀dù kò sì ní pèsè àdínkù owó mọ́ fún ṣíṣe àfikún aṣàmúlò sí àkántì ní orílẹ̀-ède South Africa.
Àgbà nínú wò ó bóṣe ń ṣẹlẹ̀ náà ń lo àpapọ̀ àdírẹ́ẹ̀sì IP, ID ẹ̀rọ, àti “ìṣesí àkántì láti orí ẹ̀rọ tí wọ́n ti forúkọsílẹ̀ wọlé sórí àkántì Netflix” láti mọ̀ bóyá wọ́n ń lo àkántì kan ní agboolé ẹni tó ni àkántì náà gangan.
Tí ó bá rí i wí pé ẹlòmíràn ni ó ń lo àkántì náà ní ibòmíràn, ó máa fi ìfitónilétí ránṣé sí aṣàmúlò náà láti bèèrè pé kí wọn ó tan ààyè tí wọ́n wà gangan.
Nígbà tí ó bẹ̀rẹ̀ sí dín àkántì kù sí agboolé kan, ìpawówọlé Netflix ti lékún ní gbogbo agbègbè, àwọn ìforúkọsílẹ̀ tuntun sì pọ̀ ju pípaárẹ́ lọ.
Ilé iṣẹ́ náà sọ wí pé òún ti ṣàfihàn sísanwó pínpín ní orílẹ̀-èdè tó lé ní 100 ní oṣù Èbìbí ọdún 2023, èyí tí ó dúró fún ìdá 80 lé ìpawówọlé rẹ̀.
Fún ìdí èyí, láàrín oṣù Igbe ọdún 2023 àti oṣù Òkudù ọdún 2023, ilé iṣẹ́ wò ó bóṣe ń ṣẹlẹ̀ náà ṣe àfikún 5.9 mílíọ̀nù àwọn oníbàárà tó ń sanwó.
Yàtọ̀ sí èyí, Netflix kéde $8.18 bílíọ̀nù ní ìpawówọlé àti èrè iṣẹ́ $1.8 bílíọ̀nù, tí ó sọ wí pé ó tọ́nà pẹ̀lú ìrètí lápapọ̀.
Ilé iṣẹ́ náà ń retí ìdàgbàsókè nínú ìpawówọlé láti ṣe lékún ní ìpín kejì ọdún gẹ́gẹ́ bí sísanwó pínpín ṣe ń so èso rere ní kíkún tí àwọn ìpèsè oní-ìpolówó sì ń tẹ̀síwájú láti dàgbà sókè dáadáa.
Netflix pinnu láti ní ojú èrè ìdá 18 sí ìdá 20 ní ọdún 2023.
Google ń ṣe àyẹ̀wò irinṣẹ́ IA tuntun fún àwọn akọ̀ròyìn
Ní gbogbo ojọ́ ọjà mẹ́ta — ẹ má bìnú fún àsọrégè mi — a máa ń gbọ́ nípa irinṣẹ́ IA tuntun tó ń rọ́pò àwọn ònkọ̀wé tó sì ń ṣe ìrànwọ́ fún, àwọn onímọ̀ ẹ̀rọ, àti àwọn òṣìṣẹ́ mìíràn láti lè ṣiṣẹ́ sí i.
Láti ìgbà tí ó ti ṣe ìfilọ́lẹ̀ Bard — olùdíje ChatGPT — ní oṣù Ẹ̀rẹnà ọdún 2023, Google nínú ìròyìn ń ṣiṣẹ́ lórí irinṣẹ́ IA tí ó lè kọ àtẹ̀jáde àkọsílẹ̀ àti kókó ìròyìn fún àwọn akọ̀ròyin.
Ohun èlò náà, tí wọ́n pè ní Genesis, ṣàmúlò IA láti gba détà, bíi àwọn ìṣẹ̀lẹ̀ lọ́wọ́lọ́wọ́ kọ̀ọ̀kan, tí yóò sì pèsè àwọn kókó inú ìwé ìròyìn.
New York Times sọ wí pé irinṣẹ́ náà ni wọ́n ṣe àgbéga fún gẹ́gẹ́ bí "olùrànlọ́wọ́" fún àwọn tí wọ́n ni Wall Street Journal, Washington Post, àti New York Times.".
Google sọ wí pé òún ṣẹ̀ṣẹ̀ bẹ̀rẹ̀ sí lo irinṣẹ́ IA náà ni, ó sì fi kún-un pé iṣẹ́ àkànṣe náà ò ní rọ́pò àwọn akọ̀ròyìn tàbí àwọn ojúṣe pàtàkì nínú ìjábọ̀ ìròyìn, ṣíṣẹ̀dá, àti ìwádìí-òótọ́.
Síbẹ̀síbẹ̀, New York Times jábọ̀ wí pé àwọn aláṣẹ àti olùdarí tí wọ́n rí ìṣàfihàn Google ṣùgbọ́n tí wọn ò fẹ́ kí wọ́n dárúkọ wọn rí i gẹ́gẹ́ bí ǹkan tí ò fini lọ́kàn balẹ̀.
Ẹ̀dun ọkàn wà pé àwọn irinṣẹ́ wọ̀nyìí lè pèsè ìròyìn aláìpéye tàbí "ṣìràrán" ìdáhùn nítorí wọ́n kọ́ wọn pẹ̀lú àwọn ìròyìn lórí ẹ̀rọ ayélujára.
Ìròyìn náà jáde lẹ́yìn ọjọ́ díẹ̀ tí Associated Press kéde pé òun yóò dòwòpọ̀ pẹ̀lu OpenAI, àwọn tó ni ChatGPT, láti tọpinpin lílo AI aṣẹ̀dá nínú ìròyìn kíkọ, tí ó lè ṣínà fún àlékún ìṣọ̀kan jákèjájò-ẹ̀ka náà.
Ní àfikún, àgbà nínú ìmọ̀ ẹ̀rọ náà sọ wí pé òun wá àjọṣepọ̀ pẹ̀lú àwọn ilé-iṣẹ́ ìròyìn láti ṣàmúlò irinṣẹ́ AI náà ní yàrá ìròyìn.
Ìtanijí Létí Ìlà: Ní ọjọ́ Ìṣẹ́gun, Meta ṣàfihàn rẹ̀ pé òún ti gbìmọ̀ pọ̀ pẹ̀lú Microsoft láti ṣàfihàn àṣetúnṣe tí ó kàn nínú àwòṣe IA oní dátà ńlá rẹ̀ tí yóò sì jẹ́ kí ìmọ̀ ẹ̀rọ náà, tí a mọ̀ sí Llama 2, jẹ́ ọ̀fẹ́ fún iṣẹ́ ìwádìí àti lílò fún okòwò.
Bí ó bá jẹ́ pé ẹ kò rí i tẹ́lẹ̀
Bí Flex Finance ṣe ń ran àwọn oníṣòwò nílẹ̀ Adúláwọ̀ lọ́wọ́ láti ní owó nípamọ́ pẹ̀lú ọ̀nà àbáyọ aṣàmójútó ìnáwó rẹ̀
Aláṣẹ àti Olùdarí Fullgap sọ bí àwọn olùdásílẹ̀ Ilé iṣẹ́ adìdeélẹ̀ ṣe lè jẹ ànfààní ìpèsè ǹkan níta gbangba
Flutterwave Darapọ̀ Pẹ̀lú THE DIVE 2023 fún Ìṣọ̀kan Àwọn Adarí Ohun-èlò Tó wà lókè ténté fún Ìrírí Ọ̀tun
Nǹkan tí mò ń kà àti nǹkan tí mò ń wò
ChatGPT ti lè rántí ẹni tí o jẹ́ àti nǹkan tí o fẹ́
Ìmọ̀ nípa ọpọlọ nínú ìpolówó: Bí àwọn ilé iṣẹ́ ṣe ń mú ọpọlọ rẹ ra ọjà sí i
Ìmọ̀ nípa Ìṣúná & Àwọn Ìran Ìkànnì Ìbánidọ́rẹ̀ẹ́
Duoiba, Internsify, àti Veridaq ti di ọ̀kan pàtàkì ní Pitch Friday
Ní ọjọ́ Ẹtì tó kọjá, a ṣe àkọ̀tun ètò Pitch Friday fún oṣù Agẹmọ, ètò ìṣàfihàn olóṣooṣù wa fún àwọn Ilé iṣẹ́ adìdeélẹ̀ tí wọ́n ṣẹ̀ṣẹ̀ bẹ̀rẹ̀.
Ká sọ ojú abẹ níkò, a ṣe ìfọ̀rọ̀wérò gbẹ̀fẹ́ lórí Threads àti agbára rẹ̀ láti dúró gẹ́gẹ́ bí ewu fún Twitter.
Ó fẹ́rẹ̀ jẹ́ wí pé gbogbo àwọn tí wọ́n wà níbẹ̀ ni wọ́n sọ wí pé àwọn ṣe ìgbàsílẹ̀ ohun èlò ìmúṣiṣẹ́ Threads, nígbà tí ẹnìkan pa ìgbésẹ̀ náà tì lẹ́yìn tí ó rí i wí pé òun nílò àkánti Instagram.
Síbẹ̀síbẹ̀, ènìyàn péréte ni wọ́n ti ṣí ohun èlò ìmúṣiṣẹ́ náà láti ìgbà tí wọ́n ti kọ́kọ́ gbà á sílẹ̀.
Ìyẹn kò fi gbogbo ara yanilẹ́nu.
Ìròyìn fi hàn pé àwọn aṣàmúlò tí wọ́n ń ṣiṣẹ́ lójoojúmọ́ lórí àfikún tuntun sí sí ẹbí Meta ti wálẹ̀ pẹ̀lú ìdá 20.
Èrèdí tí wọ́n sọ pé ó mú àwọn fi orúkọ sílẹ̀ lórí Threads lọ́pọ̀ ló so mọ́ ojúmìtó.
Ṣùgbọ́n ìbéèrè ńlá náà ṣì ṣẹ́kù.
Ṣé Threads lè dúró gẹ́gẹ́ bí ewu ńlá fún Twitter?
Níbí, àwọn èròngbà náà ni wọ́n pín lọ́gbọọgba.
Ọ̀pọ̀lọpọ̀ àwọn tí wọ́n wà níbẹ̀ rò wí pé ó lè ṣorogún pẹ̀lú Twitter ṣùgbọ́n kò túmọ̀ sí wí pé yóò rọ́pò rẹ̀.
Ìdí kan ṣoṣo tí wọ́n fún wa fún eléyìí ni wí pé ó ní ànfààní Instagram.
Láàrín òsẹ̀ kan tí wọ́n ṣe ìfilọ́lẹ̀ rẹ̀, Threads ti ní 100 mílíọ̀nù àwọn aṣàmúlò.
Ní oṣù díẹ̀ sẹ́yìn, ChatGPT ní 100 mílíọ̀nù àwọn aṣàmúlò láàrín oṣù méjì tí ó jáde.
Síbẹ̀síbẹ̀, èyí kò sọ náà ní kíkún.
100 mílíọ̀nù àwọn aṣàmúlò kéré sí ìdá 10 2.3 bílíọ̀nù àwọn aṣàmúlò Instagram.
Díẹ̀ nínú àwọn ènìyàn míràn jiyàn wí pé Twitter ń pèsè nǹkan tó yàtọ̀ sí ti àwọn ìkànnì ìbánidọ́rẹ̀ẹ́ yòókù.
Ìfẹnukò, bótilẹ̀jẹ́ bẹ́ẹ̀, ni wí pé ó ti yá jù láti mọ ẹni tí yóò borí tí a bá ro bí àwọn ohun èlò méjèèjì ṣì ṣe ní ìṣòro díẹ̀ láti yanjú.
Pẹ̀lú bí ìyẹn ti ṣe kúrò lójú ọ̀nà, a bẹ̀rẹ̀ pẹ̀lú àwọn ìfihàn náà.
Emmanuel Udo ló kọ́kọ́ ṣáájú, tó ṣàfihàn Duoiba, Ilé iṣẹ́ adìdeélẹ̀ ìṣòwò orí ayélujára.
Tí yóó bà fi di ọdún 2025, Ilé Iṣẹ́ Tó Ń Rí Sí Ìṣúná Ilẹ̀ Òkèrè àti Google ṣe ìṣirò pé ètò ọrọ̀ ajé àkósódù lè ṣe àfikún $180 bílíọ̀nù ní ọdún kan sí GDP ilẹ̀ Adúláwọ̀, Udo sì ń gbérò láti mú apá kan nínú ìyẹn pẹ̀lú Duoiba.
Bo tilẹ̀ jẹ́ wí pé, o lè wo àtúnwò rẹ̀ ní ojú òpó YouTube wa bákan náà lo sì tún lè wò àwọn àkàálẹ̀ aláwòrán mìíràn ní ojú òpó náà.
Àwọn òntàjà lórí Duoiba lè ṣẹ̀dá ilé ìtàjà orí ẹ̀rọ ayélujára, nígbà tí ìṣesí alàgàta yóò dáàbò bo àwọn oníbàárà kúrò níbi ìṣe kòngẹ́ jìbìtì.
Ní àfikún, Duoiba ń gbérò láti ran ọ̀pọ̀lọpọ̀ àwọn ọmọ ilẹ̀ Adúláwọ̀ lọ́wọ́ láti bẹ̀rẹ̀ ìtàjà orí ẹ̀rọ ayélujára.
Ilé iṣẹ́ adìdeélẹ̀ náà ń gba ìdá 2% owó ìdúnàdúrà lọ́wọ́ òntàjà.
Àsaánlẹ̀ owó ₦‎13,000 ($14) lóṣooṣù tún wà.
Ó lé ní 200 àwọn òntàjà tí wọ́n ti darapọ̀ mọ́ ìkànnì náà, tó yọrí sí ìtàjà tó lé ní ₦‎5 mílíọ̀nù ($5,649).
Julius Osilamah ló kàn, tó ṣàfihàn Internsify.
Ìdá 60 àwọn olùgbé nílẹ̀ Adúláwọ̀ tí ò níṣẹ́ lọ́wọ́ ni wọ́n jẹ́ ọ̀dọ́.
Fún àwọn ọ̀dọ́ wọ̀nyìí, iṣẹ́ rírí nira gan-an.
Internsify fẹ́ dí àlàfo náà pẹ̀lú pípésè ìdánilẹ́kọ̀ọ́ àti ìkọ́ṣẹ́ ìfinisípò.
Ilé iṣẹ́ náà tí wọ́n ṣe ìfilọ́lẹ̀ rẹ̀ ní oṣù Òkudù ọdún 2022, Internsify ti gbà ju ìwé ìforúkọsílẹ̀ 2,000 lọ láti orílẹ̀-èdè 27.
Ó tún ti tọwọ́ bọ̀wé àjọṣepọ̀ pẹ̀lú ilé-iṣẹ́ méjì.
Àwọn olùdíje tí wọ́n gbà lo oṣù márùn-ún àkọ́kọ́ láti kọ́ ẹ̀kọ́ ṣíwájú kí wọ́n tó ràn wọ́n lọ́wọ́ láti rí iṣẹ́.
Àwọn akẹ́kọ̀ọ́ tí wọ́n wà lórí ìkànnì náà tún san ₦‎50,000 ($56) ní àsìkò yìí.
Veridaq ni Ilé iṣẹ́ adìdeélẹ̀ tó gbẹ́yìn Ayodeji Adewusi ló sì ṣojú rẹ̀.
Ilé iṣẹ́ adìdeélẹ̀ tó ń ṣe ìjẹ́rìsí ìdánimọ̀, Veridaq ti bẹ̀rẹ̀ pẹ̀lú ríran àwọn agbanisíṣẹ́ lọ́wọ́ ṣe ìjẹ́rìsí àwọn ìwé ẹ̀rí àwọn òṣìṣẹ́ wọn.
Àwọn òṣìṣẹ́ lè ṣí àkántì lórí Veridaq kí wọ́n sì bèèrè fún iṣẹ́ àtẹ̀yìnwá òṣìṣẹ́ wọn, tí yóó sì di ṣíṣe tí wọn ó sì dá a padà gẹ́gẹ́ bí àkọmànà àkósódù.
Àkọmànà yìí wà fún lílò títí ayé, ṣùgbọ́n àwọn aṣàmúlò ní láti san owó kan láti sọ ọ́ di ọ̀tun.
Àwọn olùdásílẹ̀ mẹ́tẹ̀ẹ̀ta ni wọ́n gba àríwísí àti àwọn ìbéèrè onídáhùn láti ọ̀dọ̀ àwọn ònwòran.
Pitch Friday máa ń wáyé ní ọjọ́ Ẹtì kejì ní oṣooṣù, o sì lè forúkọsílẹ̀ láti gba ìtanijí fún èyí tó ń bọ̀.
ARCON kojú Mr. Macaroni
Lónì lórí Techpoint Africa Podcast, a jírórò nípa ìròyìn tó ń lọ ní àwùjọ ìmọ̀ ẹ̀rọ nílẹ̀ Adúláwọ̀ lọ́sẹ̀ yìí.
Àwọn ìròyìn náà:
Safaricom àti Starlink fẹ́ forí-gbá-orí ní orílẹ̀-ède Kenya
Uber àti Bolt ṣe ìfilọ́lẹ̀ ànfààní ààbò àkàálẹ̀ ohùn
ARCON ń lépa Mr. Macaroni
O lè darapọ̀ mọ́ ìfọ̀rọ̀wérọ̀ náà lórí Google Podcasts, Apple Podcasts, Spotify, YouTube, àti gbogbo ibi tí o ti máa ń gba àkáálẹ̀ ohùn orí ẹ̀rọ ayélujára rẹ.
O tún lè fi ìbéèrè àti àkíyèsí rẹ ránṣẹ́ sí podcast@techpoint.africa tàbí kí o fi èrò rẹ hàn pẹ̀lú lílo ìsàmi-apákàsọ̀ #TechpointAfricaPodcast.
Flutterwave Darapọ̀ Pẹ̀lú THE DIVE 2023 fún Ìṣọ̀kan Àwọn Adarí Ohun-èlò Tó wà lókè ténté fún Ìrírí Ọ̀tun
The DIVE 2023, àpérò àkọ́kọ́ nílẹ̀ Adúláwọ̀ nípa lórí àmójútó ohun èlò, ní ayọ̀ láti kéde Flutterwave, ilé-iṣẹ́ ìmọ̀ ẹ̀rọ ìsanwó tó ń léwájú nílẹ̀ Adúláwọ̀, gẹ́gẹ́ bíi onígbọ̀wọ́ pàtàkì rẹ̀.
The DIVE 2023 jẹ́ àpérò tí àwọn ènìyàn ń fojúsọ́nà fún gidi gan tí wọ́n gbé kalẹ̀ láti ṣe àkójọpọ̀ àwọn alámòjútó ohun èlò tí wọ́n wà lókè ténté àti àwọn akọ́ṣẹ́mọṣẹ́ ní ẹ̀ka náà fún ìfọ̀rọ̀wérọ̀ olóye àti kíkọ́ni nímọ̀.
Gẹ́gẹ́ bí àkọ́kọ́ irúu rẹ̀, The DIVE 2023 kó ipa pàtàkì níbi àtúntọ̀ ọjọ́ iwájú àmójútó ohun èlò láàrín orílẹ̀ èdè náà.
Bí Flutterwave ṣe ṣe onígbọ̀wọ àpérò yìí ṣàfihàn ìfọkànsin rẹ̀ láti ṣe àtìlẹ́yìn fún ìmọ̀ ọ̀tun àti ṣíṣe àtìlẹ́yìn fún ìdàgbàsókè ìdáyátọ̀ ẹ̀ka ìmọ̀ ẹ̀rọ ilẹ̀ Adúláwọ̀.
Ètò tí yóò wáyé ní ọjọ́ 12 oṣù Ògún ọdún, 2023, àpérò àmójútó ohun èlò tí gbogbo ènìyàn ń dúró dè náà, ètò tí ProductDive gbé kalẹ̀, máa ṣe àkójọpọ̀ àwọn ènìyàn tí wọ́n ti ṣe àṣeyọrí bíi Àwọn Olórí Ẹ̀ka Ohun-èlò, Àwọn Igbá Kejì Ẹ̀ka Ohun-èlò, Olórí Ẹ̀ka Ohun-èlò, àti àwọn Olùdásílẹ̀, tí wọn ó ṣàfihàn ìmọ̀ akọ́ṣẹ́mọṣẹ́ wọn tí wọn ó sì máa sọ ìrírí oníyebíye wọn.
Kókó èròngbà àpérò náà ni láti ṣe àkójọ òye oníyebíye láti ọ̀dọ̀ àwọn akọ́ṣẹ́mọṣẹ́ ní ẹ̀ka náà, ríró àwọn adarí ohun èlò lágbára láti ṣe àtúnṣe sí ìmọ̀ọ́ṣe wọn, láti pèsè ìrànlọ́wọ́ fún ìmọ̀ ọ̀tun, àti láti tayọ gẹ́gẹ́ bíi àwọn alámòjútó tó níran ní ẹ̀ka àmójútó ohun èlò tó yí padà ní gbogbo ìgbà.
Alápèjọ THE DIVE, Tobi Okokiti, fi ìdùnnú rẹ̀ hàn nípa àjọṣepọ̀ pẹ̀lú Flutterwave, ó sọ wí pé, "Inú wa dùn láti kéde Flutterwave gẹ́gẹ́ bíi onígbọ̀wọ́ pàtàkì fún The DIVE 2023.".
Ṣíṣe onígbọ̀wọ́ wọn ṣe àfihàn ìfọkànsìn wọn láti ṣe àtìlẹ́yìn fún ìdàgbàsókè àti ìtẹ̀síwájú àwùjọ ìmọ̀ ẹ̀rọ ilẹ̀ Adúláwọ̀."
Tobi tẹ̀síwájú láti tẹnu mọ́ ọ pé àkòrí àpapọ̀ àpérò náà rọ kiri ká Àmójútó Ohun èlò, ìpèsè fún àwọn alámòjútó tí wọ́n ní àlá tí wọ́n ń gbérò láti ní ìmọ̀, ìmọ̀ọ́ṣe, àti mímọ àwọn ènìyàn tó ṣe pàtàkì láti mú ìmọ̀ ọ̀tun wa, ṣe ìwúrí fún àwọn ikọ̀, àti láti ní ipa pàtàkì láàrín ilé-iṣé wọn.
Ètò náà ń ṣàfihàn ànfààní aláìlẹ́gbẹ́ láti mọ àwọn ènìyàn àti láti ní òye àmúṣiṣẹ́ tí yóò ró àwọn tó bá wá lágbára láti la àwùjọ ẹ̀ka ìmọ̀ ẹ̀rọ tó ń yí padà ní gbogbo ìgbà já.
Chuka Ofili, Olórí Ẹ̀ka Ohun-èlò ní Flutterwave sọ èro rẹ̀ lórí àjọṣepọ̀ náà, ó sọ pé:
"Ní Flutterwave, a ní ìfọkànsìn láti ṣe àtìlẹ́yìn fún ìmọ̀ ọ̀tun àti àṣeyọrí láàrín àwùjọ ìmọ̀ ẹ̀rọ nílẹ̀ Adúláwọ̀.".
Ìdí nìyẹn tí ó ṣe jẹ́ ìwúrí fún wa láti ṣe àtìlẹ́yìn fún The DIVE lórí ìpinnu rẹ̀ láti mú àyípadà bá ọjọ́ iwájú àmójútó ohun èlò láàrín ẹkùn náà.
A nígbàgbọ́ nínú ríró àwọn Alámòjútó Ohun-èlò àti ẹ̀ka náà lápapọ̀ lágbára láti ṣẹ̀da àwọn ohun èlò tó ń ṣàyípadà ǹkan, eléyìí sì jẹ́ ọ̀kan nínú àwọn ọ̀nà tí a fi lè súnmọ́ èròngbà náà gẹ́gẹ́ bí àwùjọ.
Mò ń fojúsọ́nà láti bá àwọn olórí ẹ̀ka náà sọ̀rọ̀, sísọ àwọn ọ̀rọ̀ olóye, àti mímọ àwọn ènìyàn oníyebíye níbi ètò náà."
The DIVE 2023 ti ṣetán láti di àṣeyọrí ńlá, ṣíṣe àkójọpọ̀ àwọn tó lọ́pọlọ jùlọ nínú àmójútó ohun èlò àti ṣíṣe àtìlẹ́yìn fún pínpín ìmọ̀ oníyebíye àti àjọṣepọ̀.
Gba ààyè rẹ sílẹ̀ níbi ètò náà pẹ̀lu lílọ sórí https://productdive.com/conference/.
Àlàyé Nípa Ètò:
Àkòrí: The DIVE 2023, Àpérò Àwọn Alámòjútó Ohun-èlò
Déétì: ọjọ́ 12 oṣù Ògún, ọdún 2023
Ibi tí yóò ti wáyé: Zone Tech Park, Gbagada ní ìpínlẹ̀ Èkó
Fún ìbéèrè nípa ṣíṣe onígbọ̀wọ́ àti ànfààní àjọṣepọ̀, jọ̀wọ́ fi ímeèlì ránṣé sí partnerships@productdive.com.
Fún àlàyé síwájú sí i nípa THE DIVE 2023, tẹ̀lé wa lórí Instagram, Twitter àti Linkedin
Onígbọ̀wọ́ Pàtàkì: Flutterwave
Àwọn Ilé-iṣẹ́ Ìròyìn Alájọṣepọ̀: Techpoint and Bendada.com
Nípa ProductDive:
Ní ProductDive à ń kọ́ àwọn tí wọ́n ní àlá àti àwọn alámòjútó ohun èlò tí wọ́n ti rẹ́sẹ̀ walẹ̀ pẹ̀lú àwọn irinṣẹ́, ìmọ̀ àti àwùjọ láti mú ìdàgbàsókè bá ìmọ̀ọ́ṣe wọn àti láti ṣe àgbékalẹ̀ ohun èlò ìmọ̀ ẹ̀rọ aláìlẹ́gbẹ́.
Nípa Flutterwave:
Flutterwave jẹ́ ilé-iṣẹ́ ìṣúná onímọ̀ ẹ̀rọ nílẹ̀ Adúláwọ̀ tó ń pèsè ohun èlò ìsanwó fún àwọn oníṣòwò káàkiri àgbáyé àti àwọn tó ń ṣe ìpèsè owó sísan káàkiri ẹkùn náà.
Bí Flex Finance ṣe ń ran àwọn oníṣòwò nílẹ̀ Adúláwọ̀ lọ́wọ́ láti ní owó nípamọ́ pẹ̀lú ọ̀nà àbáyọ aṣàmójútó ìnáwó rẹ̀
Ìpèdè kan ló jẹ́ láwùjọ ìṣòwò pé ọ̀nà tó rọrùn jùlọ láti pe àkíyèsí oníṣòwò ni láti ṣe àfihàn bí òwo wọn ṣe lè pa tàbí tọ́jú owó púpọ̀ si.
Ṣùgbọ́n fún ọ̀pọ̀lọpọ̀ òwò nílẹ̀ Adúláwọ̀, owó níná jẹ́ ìgbésẹ̀ aláìnídìí tó ń wáyé pẹ̀lú àkíyèsí díẹ̀ tàbí àìṣe àkíyèsí àlàyé rárá.
Mú àmójútó owó níná fún àpẹẹrẹ.
Púpọ̀ nínú àwọn oníṣòwò ní láti sanwó fún àwọn òntàjà tàbí àwọn olùpèsè, sanwó fún àmójútó irinṣẹ́, san owó oṣù tàbí dáwópadà fún àwọn òṣìṣẹ́ fún àwọn ìnáwó lẹ́nu iṣẹ́, àti owó ilé.
Ìyẹn jẹ́ ní àfikún sí àwọn ìnáwó mìíràn bíi owó ohun èlò àìrídìmú, ètò ìdánilẹ́kọ̀ọ́, àti owó ẹ̀ẹ̀kan ṣoṣo.
Nínú ìtàn, ọ̀pọ̀lọpọ̀ àwọn òwò nílẹ̀ Adúláwọ̀ ti gbára lé ìlànà àfọwọ́yí láti ṣàmójútó ìṣúná wọn.
Àwọn mìíràn ń lo irinṣẹ́ bíi Microsoft Excel tàbí Google Sheets.
Kò yanilẹ́nu, àwọn àlàyé tó ṣe pàtàkì máa ń yọ kúrò nípasẹ̀ ẹ̀sán náà ní gbogbo ìgbà kódà fún àwọn ènìyàn tí wọ́n lọ́pọlọ jùlọ.
Síwájú sí i, àkọsílẹ̀ orí ìwé ṣe é yí, jí, tàbí sọnù.
Nígbà tí ìgbésẹ̀ náà rọrùn díẹ̀ fún àwọn oníṣòwò tí wọ́n ń lo àwọn irinṣẹ́ tí a dárúkọ lókè, ó ṣì jẹ́ ìgbésẹ̀ alágbára tí àṣìṣe rẹ̀ pọ̀.
Bí ìwọlé ẹ̀rọ ayélujára àti ẹ̀rọ ìbánisọ̀rọ̀ ayárabíàṣá ṣe ti gbòòrò si ní ọ̀pọ̀lọpọ̀ ààyè nílẹ̀ Adúláwọ̀, ọ̀pọ̀lọpọ̀ àwọn Ilé iṣẹ́ adìdeélẹ̀ ti gbé omi ìjà kàn iná, tí wọ́n ń fojúsọ́nà láti pèsè ọ̀nà àbáyọ tó ṣe é gbọ́kànlé fún 40 mílíọ̀nù lé àwọn oníṣòwò ní ẹkùn náà.
Flex Finance, Ilé iṣẹ́ adìdeélẹ̀ tó ń rí sí àmójútó owó níná tí Yemi Olulana dásílẹ̀, jẹ́ ọ̀kan nínú àwọn ilé-iṣẹ́ àdìdeelẹ̀ bẹ́ẹ̀, tí ó sì ní ìrètí láti mú ìrọ̀rùn bá ìgbésẹ̀ náà fún àwọn oníṣòwò nílẹ̀ Adúláwọ̀, pẹ̀lú ṣíṣe àmúlò ìṣirò ìnáwó B2B tí ó tó $4.2 tírílíọ́nù.
Kíni ìdí tí àmójútó owó níná ṣe jẹ́ nǹkan bàbàrà?
Ọ̀kan nínú àwọn ànfààní àmójútó owó níná tó ṣe pàtàkì jùlọ ni àmójútó ìpawó wọlé.
Pẹ̀lú ìtọpinpin ìṣúná òwò lọ́nà tó péye, àwọn oníṣòwò lè sá fún ìnáwó tí ò yẹ tàbí tí kò lérè ó sì ṣe é kí wọn ó fi kún ère wọn nígbà tó bá yá.
Àmójútó owó níná tún lè ran àwọn oníṣòwò lọ́wọ́ láti pinnu bí wọ́n ṣe fẹ́ ṣe ètò ìṣúná wọn, ṣe ìdúnàdúrà tí àdéhùn rẹ̀ dára pẹ̀lú àwọn olùpèsè, kí wọ́n sì ṣe ìpinnu dáadáa.
Fún ọ̀pọ̀lọpọ̀ àwọn oníṣòwò nílẹ̀ Adúláwọ̀, lílo ọ̀nà àbáyọ aláfọwọ́ yí túnmọ sí wí pé wọ́n ń kojú ìṣòro pẹ̀lú ṣíṣe àmójútó ìṣúná wọn bó ṣe yẹ.
Fún wọn, Flex Finance pèsè ọ̀nà àbáyọ ojúkan-ṣoṣo.
Àwọn oníṣòwò lè tọpinpin ìnáwó, san owó, ṣẹ̀da àpamọ́ owó níná tó ní gbèdéke ìfọwọ́sí, kí wọ́n sì fún àwọn òṣìṣẹ́ ní ike ìgbowó dọ́là orí ẹ̀rọ ayélujára.
Ní àfikún, ó ń pèsè ètò ẹ̀yáwó fún àwọn oníṣòwò láti lò fún ìnáwó.
Wòye sí òwò kan tó ní òṣìṣẹ́ 50 tí wọ́n ń náwó nítorí ilé iṣẹ́ náà.
Láìsí ọ̀nà àbáyọ bíi Flex Finance, awọn òṣìṣẹ́ á ní láti máa fọwọ́ kọ ìbéèrè tí akọ̀wé owó tàbí èyíkéyìí òṣìṣẹ́ tó bá ń buwọ́lù ú ní láti buwọ́lù ú pẹ̀lú ọwọ́.
Ọ̀pọ̀lọpọ̀ àwọn ilé iṣẹ́ ló máa ń gba gbogbo dátà yìí ní ọ̀pọ̀lọpọ̀ ààyè, tí wọ́n lè sọnù, ṣùgbọ́n nígbà tí ìyẹn gan ò bá ṣẹlẹ̀, àìní gbogbo ìfitóni tí wọ́n bèèrè fún lórí ìkànnì kan lè di ẹrù wúwo.
Ojú ọ̀nà sí 50 mílíọ̀nù iṣẹ́
Olulana sọ wí pé bíbẹ̀rẹ Flex Finance jẹ́ ìgbésẹ̀ àtinúwá nínú èròngbà rẹ̀ láti pèsè 50 mílíọ̀nù iṣẹ́ nílẹ̀ Adúláwọ̀ pẹ̀lú ríró 50,000 ilé iṣẹ́ lágbára láti ní ìdàgbàsókè sí ìpele tí wọ́n ti lè gba ẹgbẹ̀rún kan ènìyàn síṣẹ́.
Láti bíi ọdún mẹ́wàá sẹ́yìn, Olulana ti ṣe ìdásílẹ̀ tàbí darapọ̀ dá àìmọye Ilé iṣẹ́ adìdeélẹ̀ sílẹ̀, tó fi mọ́ Giddiphones — ààyè ìtajà orí ẹ̀rọ ayélujára fún ẹ̀rọ ìbánisọ̀rọ̀ ayárabíàṣá — àti RouteKing.
Díẹ̀ nínú àwọn ìrírí rẹ̀ náà ti wáyé ní ẹ̀ka àká détà àkósódù níbi tí ṣiṣẹ́ lórí ohun èlò fún òwò àti oníbàárà.
Lẹ́yìn tí ó kúrò ní ibi tó ti ṣiṣẹ́ gbẹ̀yìn, ó lo àsìkò díẹ̀ láti bá àwọn oníṣòwò sọ̀rọ̀, ó sì rí i wí pé bó tilẹ̀ jẹ́ wí pé wọ́n ní òye bí owó ṣe ń wọlé sínú òwo wọn, wọn ò mọ ọ̀nà tí wọ́n ń gbà á náwó tàbí sọ owó nù.
Flex Finance nìkan kọ́ ni Ilé iṣẹ́ adìdeélẹ̀ tí ó rí ànfààní láti ran àwọn oníṣòwò nílẹ̀ Adúláwọ̀ lọ́wọ́ láti mójútó ìṣúná wọn.
Sava — Ilé iṣẹ́ adìdeélẹ̀ ní orílẹ̀-èdè South Africa ṣe àkójọ $2 mílíọ̀nù ní ọdún 2022 — àti Bujeti, ilé iṣẹ́ tí YC ṣe àtìlẹ́yìn rẹ̀ ni wọ́n kàn jẹ́ olùdíje tààrà méjèèjì.
Àwọn Ilé iṣẹ́ adìdeélẹ̀ mìíràn bíi Bento àti FairMoney ń pèsè irú iṣẹ́ yìí kan náà tí Flex Finance ń pèsè.
Pẹ̀lú bí àwọn ohun èlò Flex Finance kọ̀ọ̀kan ṣe fojú jọ àwọn oníṣòwò míràn yìí, Olulana ṣàlàyé èròngbà Ilé iṣẹ́ adìdeélẹ̀ ọlọ́dún mẹ́ta náà.
"Oríṣi ìnáwó òwò méjì ni ó wà.
Ìnáwó owó oṣù òṣìṣẹ́ àti èyí tí kì í ṣe owó oṣù òṣìṣẹ́.
Ìṣòro tí Flex Finance fẹ́ yanjú fún àwọn oníṣòwò ni láti bá wọn mójútó àwọn ìnáwó tí kì í ṣe owó oṣù òṣìṣẹ́, [tí ó pín sí] ìsọ̀rí méjì — dídáwó padà fún òṣìṣẹ́ àti sísanwó fún òntàjà.
"Pẹ̀lu bí wọ́n ṣe sọ ọ̀pọ̀lọpọ̀ ẹ̀ka iṣẹ́ wọn di àkósódù, ọ̀pọ̀lọpọ̀ nínú àwọn oníṣòwò ṣì ń ṣe apá ibí yìí pẹ̀lú àfọwọ́ yí, èyí tó ń yọrí sí ìfi àkókò àti owó ṣòfò.
Flex ti gbé ara rẹ̀ sí ipò gẹ́gẹ́ bíi àárín gbùngbùn ìmọ̀lára fún òwò, ṣíṣe ìrànlọ́wọ́ fún wọn láti mójútó ìnáwó tí kì í ṣe owó oṣù òṣìṣẹ́."
Láti ìgbà tí wọ́n ti fi lọ́lẹ̀, Ó lé ní 2,000 àwọn oníṣòwò ní orílẹ̀-èdè Nàìjíríà tí wọ́n ti lo Flex Finance, tó fi mọ́ Sporting Lagos, TalentQL, àti Pricepally.
Ṣùgbọ́n bó tilẹ̀ jẹ́ wí pé àwọn ọ̀nà àbáyọ rẹ̀ ń ṣiṣẹ́ fún oríṣiríṣi èyà òwò, Olulana sọ wí pé Flex Finance ń gbájúmọ́ àwọn òwò oní àkósódù gidi gan.
"A kì í ṣe ṣiṣẹ́ fún àwọn òkòwò kékeré àti alábọ́dé.
À ń ṣiṣẹ́ fún àwọn òkòwò kékeré àti alábọ́dé ńlá, àti àwọn oníṣòwò nípele-àárín.
A rí ìsọ̀rí ọjà yẹn gẹ́gẹ́ bí ẹ̀ka tí ó ń dàgbàsókè-kíákíá ní agbọn náà.
Pẹ̀lú atẹ́gùn àlàáfíà àkósódù tí ìsọ̀rí ọjà yìí sì jẹ́ àkọ́kọ́ láti gba ìmọ̀ ẹ̀rọ, a nírètí pé ẹ̀ka náà máa tẹ̀síwájú láti gbẹ̀rú sí i."
Flex Finance ń gba ìdá 0.1 owó tí wọ́n gbé sí ₦50,000 fún gbogbo oníṣówò tí ó bá lo ìkànnì náà, nígbà tí ìdunàdúrà tí ó bá ju ₦200 mílíọ̀nù lọ yóò gba owó àkànṣe.
Pẹ̀lú ọ̀pọ̀lọpọ̀ àwọn irinṣẹ́ òwò tí wọ́n ń ṣe, Olulana tẹnu mọ́ ọ wí pé èròngbà Flex Finance ni láti pèsè ìkó àkóyawọ́ fún àwọn oníbàárà rẹ̀, ríró wọn lágbára pẹ̀lú òye láti ṣe ìpinnu oní-dátà sí i.
"A ní ọ̀kan nínú àwọn oníṣòwò wa tí ó rí iye tí wọ́n ń ná lórí òntàjà kan tí ó sì wò ó wí pé àwọn lè ṣe àtúnṣe àwọn àdéhùn kọ̀ọ̀kan kí àwọn sì ṣe àdínkù ìnáwó lórí àjọṣepọ̀ pẹ̀lú òntàjà yẹn.
Ṣíwájú kí Flex tó dé, wọn ò ní irú ìpele òye yẹn nípa owó níná lórí òwò wọn a sì ti rí ọ̀pọ̀lọpọ̀ ìṣẹ̀lẹ̀ bẹ́ẹ̀ tí àwọn oníṣòwò fẹ iṣẹ́ wọn lójú nítorí ojú wọn ti là dáadáa sí iṣẹ́ wọn."
Ilé iṣẹ́ adìdeélẹ̀ náà ti ṣe àkójọ owó tó lé ní $500,000 láti ọ̀dọ̀ àwọn olùdókòwò bíi The Mastercard Foundation, Catalyst Fund, LoftyInc Capital Management, Berrywood Capital, àti Aláṣẹ àti Olùdarí Gumroad, Sahil Lavingia.
Síbẹ̀síbẹ̀, Olulana ṣàlàyé wí pé òun ò kánjú láti ṣe àkójọ owó ìdókówò si.
"A ní owó ìdókówò dáadáa a sì ń yára dàgbà sókè gidi gan.
À ń pawó wọlé dáadáa láti ọ̀dọ̀ àwọn oníbàárà wa tí wọ́n ń lo ìpèsè iṣẹ́ wa bẹ́ẹ̀ sì ni, a lórí lọ́wọ́ pé a ní àtìlẹ́yìn àwọn olùdókòwò kọ̀ọ̀kan tí wọ́n ń léwájú lágbàyé.
A ní owó ìdókówò dáadáa láti tèsíwájú ìṣẹ́ yìí láti ró àwọn oníṣòwò nílẹ̀ Adúláwọ̀ lágbára."
Ìdí tí ilé-iṣẹ́ olókòwò Chinese yìí ṣe ń náwọ́ ńlá lórí ẹ̀bun Web3 ilẹ̀ Adúláwọ̀
Ó lè nira láti gbàgbọ́, ṣùgbọ́n Web3 nílẹ̀ Adúláwọ̀ àti ẹ̀ka àká détà owó àkósódù ni ó jẹ́ ààyò àwọn olókòwò láti bí ọdún ṣẹ́yìn.
Lẹ́yìn tí ṣe àkójọ $5.1 mílíọ̀nù ní ọdún 2021, àwọn Ilé iṣẹ́ adìdeélẹ̀ Web3 nílẹ̀ Adúláwọ̀ ṣe àkójọ $88 mílíọ̀nù ní ọdún 2022.
Ṣùgbọ́n ọdún 2022 tún dé pẹ̀lú àwọn ìṣẹ̀lẹ̀ tó yanilẹ́nu.
Lẹ́yìn tí ó kojú ọ̀wọ́ngógó owó ní oṣù Bẹlu ọdún 2022, ìpadàbọ̀ ìkógnáwọlé FX kíákíá ni gbogbo àgbáyé ní ìmọ̀lára rẹ̀.
Nestcoin pàdánù díẹ̀ lára àwọn owó rẹ̀ tí pàṣípáárọ̀ owó àkósódù náà kó dání, tó sì mú kí Ilé iṣẹ́ adìdeélẹ̀ Web3 náà da àwọn òṣìṣẹ́ sílẹ̀.
Ìṣẹ̀lẹ̀ yìí ti ṣe àfikún sí àdínkù ìṣesí àwọn olókòwò ní ẹ̀ka náà, ṣùgbọ́n àwọn ènìyàn díẹ̀ ṣì ní ìrètí.
Ní oṣù Ọ̀pẹ ọdún 2022, Uwem Uwemakpan ṣàfihàn ìrètí pé àwọn Ilé iṣẹ́ adìdeélẹ̀ owó àkósódù nílẹ̀ Adúláwọ̀ máa rí ìṣesí àwọn olókòwò tuntun ó sì tọ́ka sí i wí pé ó ṣì ní ìwúlò nílẹ̀ Adúláwọ̀.
Nígbà tí ìrètí náà ò tí ì ṣiṣẹ́, ọkùnrin kan ní ìgboyà nínú ẹ̀bùn Web3 ilẹ̀ Adúláwọ̀, tí ó ń ṣe àtìlẹ́yìn àwọn tó lórúkọ ní ẹ̀ka náà.
Vincent Li, Olùdásílẹ̀ Alájọṣe, Adaverse, ni àlejò wa lórí Equity Merchants ó sì sọ nípa ìdí fún ìnírèti rẹ̀.
Ẹnlẹ́ o Vincent, ó dára pé o wà lórí àkáálẹ̀ ohùn orí ẹ̀rọ ayélujára náà.
Ṣíwájú kí a tó bẹ̀rẹ̀ ọ̀rọ wa, ǹjẹ́ o lè ṣe àfihàn araà rẹ bí?
Mo bẹ̀rẹ̀ iṣẹ́ mi ní orílẹ̀-ède China.
Torí náà mo ṣe oríṣiríṣi ohun èlò bẹ̀rẹ̀ láti orí Web1.
Lẹ́yìn ọ̀pọ̀lọpọ̀ ọdún, mo bẹ̀rẹ̀ ìdókówò.
Torí náà mo ṣàkóso ìdókówò ní Silicon Valley, India, Southeast Asia, àti àwọn apá ibìkan ní Latin America láti ọdún 2015.
Ní àsìkò yìí kan náà, mo bẹ̀rẹ̀ Ilé iṣẹ́ adìdeélẹ̀ mi tó ń jẹ́ Qutoutiao Inc., ilé iṣẹ́ aṣàkójọ ìròyìn lédè Chinese tó ń fojú sun àwọn ìlú kékèké ní orílẹ̀-ède China.
Ó lọ kákàkiri, a kàn lo ọdún méjì àbọ̀ láti òdo sí wíwà lórí NASDAQ ní ọdún 2018.
Lẹ́yìn ìyẹn, mo pinnu fi gbogbo ara sí àwọn ọjà tó ń dìde bọ̀.
Mo darapọ̀ mọ́ Transsion Holdings mo sì bẹ̀rẹ̀ sí ṣiṣẹ́ ní ilẹ̀ Adúláwọ̀.
Mo dá Future Hub sílẹ̀, tí Transsion Holdings ṣe àtìlẹ́yìn owó ìdókówò àti irinṣẹ́ fún, ní ọdún 2019 mo sì bẹ̀rẹ̀ iṣẹ́ mi ní pẹrẹu ní ilẹ̀ Adúláwọ̀, pàápàá jùlọ ní orílẹ̀-èdè Nàìjíríà.
Mo ti ṣe àwọn ìdókówò bíi mélòó kan láti ìgbà náà, mo sì tún ti ṣe àgbékalẹ̀ àwọn ìfowópawó kọ̀ọ̀kan.
Ní ọdún 2021, mo bẹ̀rẹ̀ ọ̀pọ̀lọpọ̀ ìfowópawó Web3.
Lọ́wọ́lọ́wọ́ yìí èmi ni Olùdásílẹ̀ Alájọṣe Adaverse, Olùjọdásílẹ̀ Future Hub, àti Olùjọdásílẹ̀ àwọn Ilé iṣẹ́ adìdeélẹ̀ méjì mìíràn — Vibra àti Cassava Network.
Kí ló mú ẹ bẹ̀rẹ̀ pẹ̀lú ìdókówò Web3?
Nínú ìrírí mi sẹ́yìn, mo kàn rí ìdàgbàsókè ìmọ̀ ẹ̀rọ láti Web1, bó sí Web2, tó fi kan Web3.
Torí náà fún èmi, ó kàn dàbi ìdàgbàsókè ìmọ̀ ẹ̀rọ ibùdó ìtàkùn. Ọ̀kan nìyẹn.
Ẹ̀kejì, mo rí ọ̀pọ̀lọpọ̀ ààyè fún Web3 láti ṣe ìdíwọ́ àwọn ọjà tó ń dìde bọ̀ bíi ilẹ̀ Adúláwọ̀.
Ọ̀pọ̀lọpọ̀ ànfààní tuntun ló wà, àti ọ̀pọ̀lọpọ̀ ààyè tí a ti lè ṣàmúlò ìmọ̀ ẹ̀rọ Web3.
Tísísì ni ó ń darí àwọn VC, nínú kó jẹ́ wí pé wọ́n ń dókówò nínú àwọn Ilé iṣẹ́ adìdeélẹ̀ ìṣúná onímọ̀-ẹ̀rọ tàbí àwọn Ilé iṣẹ́ adìdeélẹ̀ ìmọ ojú ọjọ́ onímọ̀-ẹ̀rọ.
Kíni ń darí ìdókówò rẹ nínu àwọn Ilé iṣẹ́ adìdeélẹ̀ Web3 nílẹ̀ Adúláwọ̀?
A fẹ́ràn àwọn ilé iṣẹ́ nílẹ̀ Adúláwọ̀ tí wọ́n lè yanjú àwọn ìṣòro abáyému pẹ̀lú ìṣàmúlò agbára àká dátà àkósódù àti Web3 gidi gan.
Ọ̀pọ̀lọpọ̀ àwọn Ilé iṣẹ́ adìdeélẹ̀ tàbí àwọn ilé iṣẹ́ láti orílẹ̀-èdè United States tàbí Ásíà ni wọ́n fẹ́rẹ̀ jẹ́ ilé iṣẹ́ oní-owó àkósódù.
Wọ́n ń ṣe àgbékalẹ̀ ìtòtẹ̀léra àkọ́kọ́, àká détà àkósódù fúnra rẹ̀, tàbí ṣíṣe àgbékalẹ̀ oríṣiríṣi ohun èlò ìmúṣiṣẹ́ lórí-àká dátà àkósódù náà.
Fún àpẹẹrẹ, wọ́n ń ṣe àgbékalẹ̀ àwọn nǹkan bíi DeFi ẹ̀yáwó àti DeFi pàṣípáárọ̀.
Kò ní nǹkankan ṣe pẹ̀lú ilé ayé gangan fúnra rẹ̀ tí mo bá lè sọ bẹ́ẹ̀.
Yàtọ̀ sí ìyẹn, tí ẹ bá wo àwọn ètò ọrọ̀ ajé nílẹ̀ Adúláwọ̀, ó fẹ́rẹ̀ jẹ́ díẹ̀ nínú àwọn olùdásílẹ̀ ni wọ́n ń gbìyànjú láti yanjú àwọn ìṣẹ̀lẹ̀ abáyému pẹ̀lú ìṣàmúlò àká dátà àkósódù.
Fún àpẹẹrẹ, a dókówò nínú House Africa, láti orílẹ̀-èdè Nàìjíríà.
Nǹkan tí wọ́n ń ṣe ni wí pé wọ́n ń gbìyànjú láti lo àká dátà àkósódù ṣe ìjẹ́rìsí pílọ́tù ilẹ̀.
Ọ̀nà àbáyọ tó dára ni wọ́n ń fún oníbàárà náà àti àwọn tó ń ralẹ̀ ralé, láti mú kí ìgbàgbọ́ ó wà àti láti yanjú ìṣòro àìgbaraẹnigbọ́.
O ti wà nílẹ̀ Adúláwọ̀ ó ṣe díẹ̀, torí náà ó ṣe é ṣe kí o ní òye kó dára yàtọ̀ sí ìgbà tí o kọ́kọ́ dé.
Kíni àwọn ìwúlò pàtó tí fún Web3 tí o lè rí, pàápàá jùlọ báyìí tí ariwo rẹ̀ jọ bí ẹní ti jẹ rodò báyìí?
Kí n tó dáhùn ìyẹn, mo fẹ́ ṣe àlàyé àwọn èdè-ìperí kọ̀ọ̀kan.
Ní àkọ́kọ́ a ní àká dátà àkósódù a tún wá ní àwọn ohun ìní àkósódù tàbí àwọn owó àkósódù.
Ẹ̀kẹta, a ní Web3 àti àwọn tó ni ohun ìní àkósódù.
Tí a bá ń sọ́rọ̀ nípa àká dátà àkósódù, ó kàn jẹ́ ìwé owó níbi tí àwọn ènìyàn ń fi àkọsílẹ̀ ìdúnàdúrà wọn pamọ́ sí.
Kò ní nǹkankan ṣe pẹ̀lú àwọn ohun ìní àkósódù tàbí àwọn owó àkósódù.
Pẹ̀lú àká dátà àkósódù náà, a lè ṣe ọ̀pọ̀lọpọ̀ ǹkan.
Gẹ́gẹ́ bí mo ṣe sọ, a lo àká dátà àkósódù láti fi dátà pamọ́ àti láti jẹ́rì sí dátà.
Torí náà lórí irú ìwádìí yìí a ní House Africa, gẹ́gẹ́ bí mo ṣe sọ.
A tún dókówò nínú Chekkit, ilé iṣẹ́ kan ní orílẹ̀-ède Nàìjíríà tó ń ṣiṣẹ́ pẹ̀lú àwọn ìṣòro ayédèrú pẹ̀lú ìṣàmúlò àká dátà àkósódù.
Torí náà kò ní nǹkankan ṣe pẹ̀lú ohun ìní àkósódù, àwọn owó àkósódù, pàṣípáárọ̀ owó àkósódù, tàbí àwọn nǹkan tó jọ mọ́ ìwọ̀nyẹn; ìmọ̀ ẹ̀rọ pọ́nbélé ni.
Nígbà tí a bá ń sọ́rọ̀ nípa apá kejì, owó àkósódù, mo máa ń rí ọ̀pọ̀lọpọ̀ àwọn ènìyàn níbí tí wọ́n rò wí pé owó àkósódù ni àká dátà àkósódù.
Fún àpẹẹrẹ, wọ́n rí Bitcoin gẹ́gẹ́ bí àká dátà àkósódù.
Wọ́n rí USDT gẹ́gẹ́ bíi àká dátà àkósódù, ṣùgbọ́n ní tòótọ, ohun ìní àkósódù lásán ni tàbí owó àkósódù lásán ni tó wà lórí àká dátà àkósódù.
Torí náà irú nǹkan báyẹn ni a máa ń rí, a sì tún máa ń rí gbogbo ìjákulẹ̀ náà.
Nǹkan kẹta nínú Web3.
Pẹ̀lú àká dátà àkósódù náà, o ní àwọn òhun ìní àkósódù, tí wọ́n fẹ́rẹ̀ dàbi gáásì fún ọkọ̀.
Nígbà tí iye owó ohun ìní àkósódù náà bá di gbígbà kálékáko lọ́dọ̀ ọ̀pọ̀lọpọ̀ ènìyàn, tí à ń pè ní ìfẹnukọ̀, a máa ń rí ohun ìní àkósódù náà gẹ́gẹ́ bíi owó àkósódù.
Web3 wà fún kí àwọn ènìyàn ní owó ìní àkósódù tiwọn yàtọ̀ sí gbígbé gbogbo dátà náà kálẹ̀ fún ìkànnì aláìní ìṣàkóso.
Fún apá ibi ti Web3, a tún ní àwọn àdéhùn ìdókówò bíi mélòó kan, TalkSay fún àpẹẹrẹ.
Wọ́n ń pèsè yàrá ìfọ̀rọ̀wérò alohùn orí ẹ̀rọ ayélujára fún àwọn ènìyàn Hausa láti fi ìrònú wọn hàn, láti fi èrò wọn hàn tàbí bóyá kí wọ́n kàn ṣe àwọn nǹkan amúnúẹni dùn.
Fún àyípadà yìí, mo rò wí pé yàtọ̀ sí ariwo, a ṣì ń rí ọ̀pọ̀lọpọ̀ àwọn olùdásílẹ̀ tó dára.
Wọ́n ń lo àká dátà àkósódù láti yanjú àwọn ìṣòro yìí.
Wọ́n sì tún ṣàmúlò àkókò Web3 láti dá níní yẹn padà fún àwọn aṣàmúlò.
Báwo ni o ṣe lè ran àwọn ilé iṣẹ́ oní ìpín ìdókówò lọ́wọ́ láti la àwọn òfin tí ò yéni tó rọkiriká Web3 àti àká dátà àkósódù?
À ń rí àdojúkọ yìí ní ọ̀pọ̀lọpọ̀ ààyè.
Láti United States dé China wá sílẹ̀ níbí ní ilẹ̀ Adúláwọ̀.
Ṣùgbọ́n ẹ jẹ́ kí n bẹ̀rẹ̀ pẹ̀lú àwọn èròjà mẹ́tẹ̀ẹ̀ta — àká dátà àkósódù, owó àkósódù, àti Web3.
À ń rí oríṣiríṣi nǹkan tí ò da tó ń ṣẹlẹ̀ pàápàá jùlọ ní àyíká owó àkósódù.
Ọ̀pọ̀lọpọ̀ àwọn òfin tó ń wá láti oríṣiríṣi orílẹ̀ èdè náà tún dá lórí owó àkósódù.
Ní orílẹ̀-ède Nàìjíríà, nǹkan kan náà ni.
Mo ṣe àkíyèsí pé a ṣẹ̀ṣẹ̀ ní òfin àká dátà àkósódù bíi ọ̀pọ̀lọpọ̀ ọ̀sẹ̀ sẹ́yìn ni.
Ṣùgbọ́n, mo nígbàgbọ́ pé nípa òfin owó àkósódù náà ṣì ni, òfin owó ni.
A rí àwọn ilé iṣẹ́ díẹ̀ tí wọ́n ń ṣe àwọn nǹkan ńlá láì ṣàmúlò owó àkósódù kankan, tàbí láì gba owó kankan láti ọ̀dọ̀ àwọn aṣàmúlò.
Mi ò fẹ́rẹ̀ rí ewu òfin kankan fún wọn.
Àkókò Web3 ni láti dá ìní padà fún àwọn aṣàmúlò.
Bẹ́ẹ̀ ni, ìkànnì náà máa gba díẹ̀ nínú owó ṣùgbọ́n, àbálọbábọ̀, àwọn aṣàmúlò ni wọ́n ni ohun ìní àkósódù náà.
Ní òdiwọ̀n ìgbà tí a bá ti ní ààlà lórí eléyìí, mo rò wí pé àwọn ilé iṣẹ́ náà wà ní àlàáfíà, wọ́n lè ṣe òwo wọn.
Ṣùgbọ́n tí ó bá tan mọ́ àwọn ohun èlò ìṣúná lọ́pọ̀lọpọ̀, ìmọ̀ràn mi nígbà náà ni wí pé àwọn olùdásílẹ̀ nílò láti máa ṣiṣẹ́ papọ̀ pẹ̀lú ìjọba dáadáa láti lè mú ara wọn tẹ̀lé òfin bó bá ṣe yẹ.
Kíni àwọn ẹ̀kọ́ tí o ti kọ́ láti bíi ọdún mẹ́ta tí o ti ń dókówò nílẹ̀ Adúláwọ̀?
Mà á sọ nǹkan méjì.
Àkọ́kọ́ ni wí pé a nílò láti ṣe sùúrù nítorí ìdókòwò fúnra rẹ̀ gbára lé ìyípo náà gidi gan.
Kì í ṣe nǹkan onígbà-díẹ̀, bíi káràkátà owó àkósódù, torí náà a nílò láti ní ìfaradà onígbà pípẹ́, àti ìfọkànsìn onígbà pípẹ́ láti ṣe àtìlẹ́yìn fún àwọn ilé iṣẹ́ oní ìpín ìdókówò lọ́jọ́ iwájú.
Nǹkan yòókù ni pé, ní àfiwé owó ìdókòwò náà, mo rò wí pé ó yẹ ká pèsè ọ̀pọ̀lọpọ̀ ìrírí, òye, ìbánidámọ́ràn, àti àtìlẹ́yìn.
Ní Adaverse, a ò kan kí ń dókówò, ṣùgbọ́n a tún máa ń pèsè ètò ifẹsẹ̀múlẹ̀ àwọn ilé-iṣẹ́ àdìdeelẹ̀ tàbí àtìlẹ́yìn.
Lẹ́yìn ìsókówò náà, a ṣe àfikún ilé iṣẹ́ náà àti olùdásílẹ̀ náà sínú èto ifẹsẹ̀múlẹ̀ àwọn ilé-iṣẹ́ àdìdeelẹ̀ níbi tí a ti máa ń pèsè àtìlẹ́yìn kíkún nínú kókó ọ̀rọ̀ mẹ́rin bẹ̀rẹ̀ láti ìpèse ohun èlò, àtìlẹ́yìn ìmọ̀ ẹ̀rọ, àgbékalẹ̀ àwùjọ, àti bí a ṣe lè ṣàgbékalẹ̀ àwòṣe okòwò.
Lásíkò gbogbo kọ̀ríkúlọ́mù yìí, a máa gbìyànjú láti dira fún wọn pẹ̀lú ọ̀pọ̀lọpọ̀ òye Web3 bí ó bá ṣe yẹ.
Èyí ṣe pàtàkì nítorí lọ́wọ́lọ́wọ́ yìí a ń rí ọ̀pọ̀lọpọ̀ àwọn olùdásílẹ̀ ńlá nílẹ̀ Adúláwọ̀ tí wọ́n mọ bí a ṣe ń kó ikọ̀ jọ, bí a ṣe ń ṣe àgbékalẹ̀ ikọ̀, bí a ṣe ń ṣe àgbékalẹ̀ ohun èlò, àti bí a ṣe ń ṣe àgbékalẹ̀ àwòṣe okòwò.
Ọ̀pọ̀lọpọ̀ wọn ò fẹ́rẹ̀ ní ìmọ̀ nípa Web3 báyìí bó tilẹ̀ jẹ́ wí pé wọ́n ńífẹ̀ẹ́ láti kẹ́kọ̀ọ́ lọ́wọ́ àwọn mìíràn.
A lè pèse irú ètò ifẹsẹ̀múlẹ̀ àwọn ilé-iṣẹ́ àdìdeelẹ̀ yìí fún wọn, ó jẹ́ àfikún ńlá sí ìmọ̀ọ́ṣe titi wọn.
Báwo ni ètò ifẹsẹ̀múlẹ̀ àwọn ilé-iṣẹ́ àdìdeelẹ̀ ṣe pé tó?
Ojúlówó ẹgbẹ́ akẹ́kọ̀ọ́ máa ń tó oṣù mẹ́ta tí a pín sí oríṣi ìpele mẹ́ta.
Àyẹwò ìfojúrinjú wà pẹ̀lú àwọn Olùbánidámọ́ràn abẹ́lé wa àti àwọn akọ́ṣẹ́mọṣẹ́.
Ní ìpele kejì, a máa ń dà wọ́n pọ̀ pẹ̀lú àwọn akọ́ṣẹmọṣẹ́ tó yẹ níta, kí wọ́n ba lè ní àkókò ìbánidámọ́ràn.
Ìpele kẹta fẹ́rẹ̀ dàbi ìdánilẹ́kọ̀ọ́ ìtagbangba àti àwọn ọjọ́ ìfihàn fún wọn láti ṣe àfihàn ara wọn.
Ṣíwájú o sọ wí pé gbogbo ọjà ló ní ìyàtọ̀ àdáni tirẹ̀ tí ó máa ń ṣe àkóbá fún bí wọ́n ṣe ń ṣe okòwò.
Báwo lo ṣe ń ṣiṣẹ́ pẹ̀lú àwọn alájọṣepọ̀ láti rí i wí pé àwọn ilé iṣẹ́ oní ìpín ìdókówò rẹ nílẹ̀ Adúláwọ̀ jẹ ànfààní ìrírí Web3 àgbáyé rẹ, ṣùgbọ́n tí wọn ó sì tún kẹ́kọ̀ọ́ lọ́dọ̀ àwọn ènìyàn tí wọ́n ti ṣe òwò nílẹ̀ Adúláwọ̀?
Mo lè ronú nípa orígun méjì pàtàkì.
Torí náà orígun àkọ́kọ́ ni láàrín àwọn ilé iṣẹ́ oní ìpín ìdókówò wa; wọ́n ti lè kọ́ ẹ̀kọ́ lọ́wọ́ ara wọn.
Fún àpẹẹrẹ, olùdásílẹ̀ Chekkit lè kẹ́kọ̀ọ́ nípa bí olùdásílẹ̀ House Africa ṣe ṣàmúlò ìmọ̀ ẹ̀rọ àká dátà àkósódù nínú ohun èlò wọn.
Torí náà wọ́n lè bá ara wọn sọ̀rọ̀ lábẹ́nú pẹ̀lú ìkànnì tí a fún wọn lásíkò ètò ifẹsẹ̀múlẹ̀ àwọn ilé-iṣẹ́ àdìdeelẹ̀.
Òmíràn ni wí pé a tún máa ń ràn wọ́n lọ́wọ́ láti tèsíwájú wọ àwọn ọjà mìíràn níbi tí wọ́n ti lè lo àwọn ọ̀nà àbáyọ wọn.
Yàtọ̀ sí yíyanjú àwọn ìṣẹ̀lẹ̀ abáyému, kíni àwọn nǹkan tí ẹ máa ń fi ojú sọ́nà fún nígbà tí ẹ bá pinnu láti dókówò nínú Ilé iṣẹ́ adìdeélẹ̀ kan?
Yàtọ̀ sí àwọn tísísì tó ṣe pàtàkì, a tún ní àwòmọ́ olùdásílẹ̀.
Torí náà à ń fẹ́ àwọn olùdásílẹ̀ tí wọ́n ti ń ṣiṣẹ́ ní ààyè kan náà pẹ̀lú àwọn ìrírí tó yẹ, a sì tún máa ń wo ààyè tí ohun èlò wọn tàbí ilé iṣẹ́ wọn wà.
A nífẹ̀ẹ́ láti dókówò lẹ́yìn gbèdéke ohun èlò fún títà, tó túmnọ̀ sí wí pé wọ́n ní ó kéré jù ohun èlò tó ń ṣiṣẹ́, pẹ̀lú àwọn ìfẹsẹ̀múlẹ̀ ìpele àkọ́kọ́, fún àpẹẹrẹ, àwọn oníbàárà bíi mélòó kan, tàbí bóyá ìlọ́po lọ́gọ́rùn-ún àwọn aṣàmúlò kí á lè ṣàyẹ̀wo ẹ̀rí àgbékalẹ̀ náà pẹ̀lú ìrọ̀rùn.
Nǹkan kẹta ni wí pé, ó dájú, ìgbaradì wọn sí ìmọ̀ ẹ̀rọ tuntun, pàápàá jùlọ àká dátà àkósódù àti Web3.
Ò ń dókówò nínú ọjà tó ṣẹ̀ ń dìde bọ̀, torí náà ó le díẹ̀ láti jẹ́ kó wáyé, pàápàá jùlọ nílẹ̀ Adúláwọ̀.
Báwo ni o ṣe máa ń múra sílẹ̀ fún ìyẹn ní apá ọ̀dọ tìrẹ, ẹ̀keji ni pẹ̀lú olùdásílẹ̀ náà?
Gẹ́gẹ́ bíi olùdókòwò, a ní láti rí àdápadà.
Ṣùgbọ́n bí mo ṣe sọ, ẹ̀kọ́ méjì tí mo ti kọ́ níbí ni ìfaradà àti ìpèsè àtìlẹ́yìn sí i.
Mo rò wí pé a kàn nílò láti bọ̀wọ̀ fún àwọn nǹkan méjì wọ̀nyẹn ni.
A ní àfojúsùn onígbà pípẹ́ ní ilẹ̀ Adúláwọ̀ ìdí sì nìyẹn tí a fi tí a fi dá owó ìrànwọ́ $100 mílíọ̀nù sílẹ̀.
A ń ṣe bí ẹni bọ̀wọ̀ fún ipasẹ̀ àwọn olùdásílẹ̀ àti ọjà náà bákan náà.
Nǹkan kejì ni wí pé àtìlẹ́yìn tí à ń pèsè tún lè jẹ́ kí ilé iṣẹ́ gbóórò.
Iye àwọn okòwò tí a bá lè mú wá bá olùdásílẹ̀, ni iye ìfẹ̀lójú agbègbè tí a lè pèsè fún olùdásílẹ̀, bẹ́ẹ̀ náà ni ilé iṣẹ́ náà ṣe máa tètè gbòòrò sí a ó sì máa retí àdápadà sí i.
A ti dé òpin eléyìí.
O ṣeun, Vincent, tí o wá síbí.
O ṣeun, kò tọ́pẹ́.
Ìkànnì tó dára jùlọ láti rà Káádì Ẹ̀bun Amazon
Wọ̀ye wí pé o fẹ́ ra àkẹ́sétí lórí Amazon kí o sì gbà á láì ná kọ́bọ̀.
Eeh, idán tí káádì ẹ̀bun Amazon máa ń ṣe nìyẹn.
Bákan náà, wá wòye ọjọ́ ìbí ẹni tí o fẹ́ràn ti súnmọ́ o sì ti ń wo oríṣiríṣi nǹkan lórí ẹ̀rọ ayélujára ṣùgbọ́n síbẹ̀ ó lè ṣe ìpinnu lórí ẹ̀bùn kan.
Yíyan ẹ̀bùn fún ènìyàn lè ní ìṣòro nínú, gbà mí gbọ́.
Ṣé o mọ nǹkan?
Fífún wọn ní káádì ẹ̀bun Amazon máa fi ìpinnu ṣíṣe sílẹ̀ pátápátá fún ẹni tí ó gbà á.
Ó ń túnà àṣírí, tí o bá bi mí.
Óò bẹ́ẹ̀ ni, a ṣì ń sọ̀rọ̀ nípa káádì ẹ̀bun Amazon.
Nǹkan mìíràn tó tún yanilẹ́nu nípa rẹ̀ ni owó rẹ̀ gegere ní orílẹ̀-ède Nàìjíríà.
Lóòtọ́, ta ni ò ní fẹ́ràn káádì ẹ̀bun Amazon?
Àpilẹ̀kọ yìí ni a kọ ní àdáyanrí fún ẹ nítorí o ò ní kọ́ nípa bí o ṣe lè ra káádì ẹ̀bun Amazon nìkan ṣùgbọ́n pẹ̀lú àwọn ìkànnì tí o ti lè rà wọ́n.
Máa kà á lọ láti mọ̀ nípa àwọn ìkànnì tó dára jùlọ láti ra àwọn káádì ẹ̀bun Amazon.
Ibi Tí O Ti Lè Ra Káádì Ẹ̀bun Amazon Ní Nàìjíríà
Ìkànnì tó dára jùlọ láti ra káádì ẹ̀bun Amazon lórí ẹ̀rọ ayélujára ni NOSH.
Pẹ̀lú ìkànnì tó tọ́, ríra káádì ẹ̀bun lórí ẹ̀rọ ayélujára kì í fún ni ní ẹ̀fọ́rí púpọ̀.
Ó lọ tààrà ni pẹ̀lú àwọn ìgbésẹ̀ díẹ̀ lórí ìkànnì Nosh.
O lè máa rò ó wí pé kí ló dé tí mo fi dábàá ìkànnì náà.
Yàtọ̀ sí wí pé mo ní ìrírí tó rọrùn nígbà tí mò ń ra oríṣiríṣi káádì ẹ̀bun lórí ìkànnì náà, àwọn àwòmọ́ kan wà tí ó dá yátọ̀.
Jẹ́ kí n tú u palẹ̀ fún ẹ.
Àkọ́kọ́, ìrọ̀run lílò ó yanilẹ́nu gidi gan.
Àwọn ìkànnì kan wà tí o máa lọ tí wà á sì ní ìporuùru ọkàn nípa nǹkan tí o máa tún ṣe.
Mo lè ṣe ìlérí fún ẹ pé nǹkan tó ṣẹlẹ̀ níbí kọ́ nìyẹn.
Gẹ́gẹ́ bí aṣàmúlò fún ìgbà àkọ́kọ́, o lè ra káádì ẹ̀bun pẹ̀lú ìrọ̀rùn láì sí ìtọ́nisọ́nà rárá.
Tí o bá ń ronú nípa bí yóò ṣe pẹ́ tó, ìdúnàdúrà náà yá.
Lábẹ́ gbèdéke ìṣẹ́jú 5, o lè ra káádì ẹ̀bun kan tí wọn ó sì fi ránṣẹ́ sí àdírẹ́ẹ̀sì ímeèlì rẹ.
Ikọ̀ àwọn aṣèrànwọ́ fún oníbàárà wà ní digbí tí o lè lò fún ìbéèrè àti ìfisùn.
Ikọ̀ àwọn aṣèrànwọ́ náà ń fojúsọ́nà láti sọ ìlànà náà di ìrọ̀rùn fún ẹ ìṣèrànwọ́ fún oníbàárà náà sì dára gidi gan.
Bí O Ṣe Lè Ra Káádì Ẹ̀bun Amazon Lórí Ayélujára
Gẹ́gẹ́ bí mo ṣe sọ ṣáájú, o lè ra káádì ẹ̀bun Amazon lórí Nosh pẹ̀lú àwọn ìgbésẹ̀ díẹ̀ tó rọrùn.
Wò wọ́n nísálẹ̀ níbí:
Kàn sí ibùdó ìtàkùn Nosh.
Tàbí kí o ṣe àgbàálẹ̀ ohun èlò ìmúṣiṣẹ́ lórí ẹ̀rọ ìbánisọ̀rọ̀ alágbèéká lórí Google PlayStore/AppStore.
Ṣẹ̀dá àkántì pẹ̀lú títẹ bọ́tínì Forúkọsílẹ̀+.
Ṣe àrídájú àdírẹ́ẹ̀sì ímeèlì rẹ kí o sì forúkọsílẹ̀ wọlé padà.
Tẹ ẹ̀yan Ra Káádì Ẹ̀bun.
Yan orílẹ̀-èdè káádì ẹ̀bun Amazon tí o fẹ́ rà b.a. United States.
Mú ẹ̀ya káádì ẹ̀bun náà tó jẹ́ Amazon nínú ọ̀rọ̀ tí à ń sọ yìí.
Yan iye owó èyí tí o fẹ́ rà.
Ní ẹ̀gbẹ rẹ̀ ni o ti máa mú iye òdiwọ̀n káádì náà.
Rí i dájú pé àlàyé nípa rẹ péye.
Sún-un sí ọ̀tun láti parí ọjà rírà náà.
Nǹkan Tí O Ní Láti Mọ̀ Nípa Ríra Káádì Ẹ̀bun Amazon
Ó ṣe pàtàkì fún ẹ láti mọ àwọn nǹkan wọ̀nyìí kí o tó ra káádì ẹ̀bun Amazon.
Orí ibùdó ìtàkùn Amazon tí ó wà ní orílẹ̀-èdè tí o ti rà á ni o ti lè fi Káádì ẹ̀bùn Amazon gba ẹ̀bùn.
Wọ́n wà nílẹ̀ ní oríṣiríṣi iye.
Torí náà, o lè ra èyí tí ó wà láàrín ètò ìṣúná rẹ.
O ò lè lo káádì ẹ̀bun Amazon láti ra irúfẹ́ káádì ẹ̀bun mìíràn.
Káádì Ẹ̀bun Amazon ò ṣe é dá padà tàbí gba owó padà.
Kò sí dééti gbèdéke lórí káádì ẹ̀bun Amazon kò sì gba owó kankan.
Amazon ò ní ẹ̀bi fún sísọnù tàbí jíjí káádì ẹ̀bun.
Ó ṣe pàtàkì kí o dáàbò bo odù rẹ kí o sì má sọ ọ́ fún ẹnikẹ́ni.
Àwọn Ìbéèrè Gbogbo Ìgbà
Kínni Wọ́n Ń Lo Káádì Ẹ̀bun Amazon Fún?
Wọ́n ń lo káádì ẹ̀bun Amazon láti ra àwọn ohun-èlò tó wà ní ilé ìtàjà tàbí ibùdó ìtàkùn Amazon.
Wọ́n jẹ́ ìlànà ìsanwó aṣeégbà fún ilé iṣẹ́ náà.
Èló Ni Iye Káádì Ẹ̀bun Amazon Ní Nàìjíríà?
Lọ́wọ́lọ́wọ́, iye káádì ẹ̀bun Amazon ní Nàìjíríà wà láàrín NGN350 àti NGN360 fún dọ́là kan.
Iye yìí lè yí padà ní ìṣẹ́jú tó ń bọ̀ nítorí àwọn nǹkan kọ̀ọ̀kan.
Ẹ̀rọ ìṣirò iye jẹ́ ọ̀nà kan tó dára láti mọ iye rẹ̀ lọ́wọ́lọ́wọ́ bí ó ṣe ń ṣẹlẹ̀.
Kí Ló De Tí Káádì Ẹ̀bun Amazon Mi Ò Ṣiṣẹ́?
Èyí lè jẹ́ nítorí pé o lo káádì ẹ̀bun Amazon náà fún àkántì tí ò yẹ.
Àwọn okùnfà mìíràn tó ṣe é ṣe ni odù ìbéèrè tí ò ṣe é kà tàbí káádì ẹ̀bun tí wọ́n kulẹ̀ ti gbà.
Ṣé Káádì Ẹ̀bun Amazon Ṣe É Dá Padà?
Rárá, káádì ẹ̀bun Amazon ò ṣe é dá padà.
Ó ṣe pàtàkì pé o kulẹ̀ fẹ́ rà á ṣíwájú kí o tó tẹ̀síwájú pẹ̀lú rírà á.
Ìparí
Káádì ẹ̀bùn Amazon dára láti ní ó sì dára láti fún olólùfẹ ẹni lóòtọ́.
Pẹ̀lú ìkànnì tó yanilẹ́nu bíi Nosh, o lè ra káádì ẹ̀bun Amazon pẹ̀lú ìrọ̀rùn ní Nàìjíríà.
Mo máa dábàá pé kí o ra nǹkan tí o fẹ́ rà lórí ohun èlò ìmúṣiṣẹ́ orí ẹ̀rọ ìbánisọ̀rọ̀ alágbèéká.
Lọ sí PlayStore tàbí AppStore lórí ẹ̀rọ rẹ kí o wá "Nosh".
Ṣe àgbàálẹ̀ ohun èlò ìmúṣiṣẹ́ Nosh ní òkè ténté àbájáde náà kí o sì forúkọsílẹ̀.
Ìyẹn ló sámì ìbẹ̀rẹ̀ ríra káádì ẹ̀bun tí ò mú ìṣòro dání.
Máa gbádùn!
Ethiopia fi òpin sí ìfòfin de ìkànnì ìbánidọ́rẹ̀ẹ́ olóṣù-5
Ìlu Cape Town ti ṣàfihàn ohun èlò ìmúṣiṣẹ́ ìlú tí àwọn olùgbé lè lò láti wo àwọn ètò ìmúná lọ, ṣe ìfisùn àwọn àdojukọ, ànfààní sí ìpèsè iṣẹ́ lórí ẹ̀rọ ayélujára, àti ìtẹ́tíléko fún ìròyìn nípa ìlú náà.
Ó wà lórí App Store àti Play Store, àwọn olùgbé lè kópa nínú ìpinnu ṣíṣe fún ìlú lórí ìkànnì náà.
Igbákejì Mayor, Eddie Andrew, sọ wí pé ìpinnu láti ṣàfihàn ohun èlò ìmúṣiṣẹ́ tó kún fọ́fọ́ wáyé nítorí àṣeyọrí ìwádìí ohun èlò ìmúṣiṣẹ́ ìmúná lọ ní Cape Town ní ọdún 2022.
Nǹkan tí mo ní fún-un yín lónì rè é:
Ethiopia fi òpin sí ìfòfin de ìkànnì ìbánidọ́rẹ̀ẹ́ olóṣù-5
Orílẹ̀-ède Nàìjíríà ń gbèrò láti ṣe àgbékalẹ̀ àwọn ọkọ̀ oníná.
Àwọn ọmọ orílẹ̀-èdè Kenya máa lè fi owó ránṣẹ́ kí wọ́n sì tún gba owó láti South-East Asia
Àwọn ilé ìfowópamọ́, àwọn ilé iṣẹ́ ìbáraẹnisọ̀rọ̀ ní láti forúkọsílẹ̀ pẹ̀lú Àjọ Tó Ń Dáàbò Bo Dátà Ní Nàìjíríà ní oṣù Ọ̀pẹ ọdún 2023
Ethiopia fi òpin sí ìfòfin de ìkànnì ìbánidọ́rẹ̀ẹ́ olóṣù-5
Ethiopia ti gbé ẹsẹ̀ kúrò lórí ìdènà lílo ẹ̀rọ ayélujára tí wọ́n ṣe ní oṣù Èrèlé ọdún 2023 nítorí ìfẹ̀hónúhàn tó tako ìjọba tó wáyé látara dúkùú tó wà láàrin Ethiopian Orthodox Tewahedo Church (EOTC).
Nǹkan tó ṣẹlẹ̀ rè é: Nígbà tí àwọn alàgbà ṣọ́ọ́ṣì mẹ́ta kéde ara wọn gẹ́gẹ́ bíi olórí alùfáà tí wọ́n sì dá ìgbìmọ̀ olùdarí tiwọn sílẹ̀ ní oṣù Ṣẹẹrẹ ọdún 2023, ìfẹ̀hónúhàn bẹ̀rẹ̀ ní agbègbe Oromiya.
Nígbà tí àwọn olùfẹ̀hónúhàn kan tako ìṣesí wọn, àwọn tó kù tì í lẹ́yìn.
Ìjọba orílẹ̀-èdè Ethiopia ti ní àjọṣepọ̀ tó gúnmọ́ fún ìgbà pípẹ́ pẹ̀lú Orthodox Church — 40% lé àwọn ọmọ orílẹ̀-èdè rẹ̀ ni wọ́n jẹ́ ọmọ ìjọ.
Nígbà tí yóò fi di 10 oṣù Èrèlé, ṣọ́ọ́ṣì náà ti kéde pé àwọn ènìyàn tó lé ní 30 ni wọ́n ti pa, tó sì ń nàka àléébù sí ìjọba orílẹ̀-èdè Ethiopia fún "dídásí" ọ̀rọ abẹ́lé rẹ̀ kódà lẹ́yìn tí Adarí Ìgbìmọ̀ Ìjọba Abiy Ahmed sọ fún mínísítà rẹ̀ pé kí ó má dàsí rògbòdìyàn náà.
lẹ́yìn ìfòfindè náà, àwọn àjọ ajàfẹ́tọ ọmọnìyàn tako ìpinnu náà.
Ní oṣù Èrenà ọdún 2023, Amnesty International sọ wí pé ìdíwọ́ náà tẹ ẹ̀tọ́ àwọn ènìyàn sí òmìnira ọ̀rọ̀ sísọ àti ànfààní sí ìròyìn mọ́lẹ̀.
Olórí Òṣìṣẹ́ Aláàbò ìbílẹ̀ kan (CSO), Ẹ̀ka tó ń rí sí Ìtẹ̀síwájú Ẹ̀tọ́ àti Ìjọba Àwarawa (CARD), sọ ní ọ̀sẹ̀ tó kọjá pé Ethiopia kàgbákò òfò ọrọ̀ ajé tí ó ju $140 mílíọ̀nù lọ nítorí ìfòfinde ẹ̀rọ ayélujára olóṣù-márùn-ún náà.
Ìtanijí Létí Ìlà: Ní oṣù Òkudù ọdún 2023, orílẹ̀-èdè Senegal fòfinde ànfààní sí àwọn ìkànnì ìbánidọ́rẹ̀ẹ́ bíi Facebook, Twitter, WhatsApp, Instagram, YouTube, àti Telegram ní èsì sí ìfẹ̀hónúhàn tó ń tàn kálẹ̀ látara ìtìmọ́lé olórí ẹgbẹ́ alátakò Ousmane Sonko.
Ìjọba orílẹ̀-èdè Senegal ò tí ì gbẹ́sẹ̀ kúrò lórí ìfòfindè náà.
Orílẹ̀-ède Nàìjíríà ń gbèrò láti ṣe àgbékalẹ̀ àwọn ọkọ̀ oníná.
Ìjọba orílẹ̀-èdè Nàìjíríà ti kéde èròngbà láti bẹ̀rẹ̀ sí pèsè àwọn ọkọ̀ oníná (EV) gẹ́gẹ́ bí ọ̀kan lára Ìlànà iṣẹ́ Ọkọ̀ rẹ̀.
Èyí wáyé lẹ́yìn tí owó epo ti gòkè lọ sí ₦617 ($0.78) fún lítà kan ní orílẹ̀-èdè náà lẹ́yin yíyọ owó ìrànwọ́ orí epo.
Akọ̀wé Àgbà Ìjọba ní Ilé Iṣẹ́ Ìjọba tó ń rí sí Ilé Iṣẹ́, Ìṣòwò, àti Ìdókówò, Evelyn Ngige, tí Olùdarí Ilé Iṣẹ́ àti Ìdàgbàsókè, Adewale Bakare ṣojú, sọ wí pé ìlànà náà ṣe àtò àwọn ìgbésẹ̀ tí ìjọba máa gbé fún ìdàgbàsókè, ìfẹ̀lójú àti lílo EV ní Nàìjíríà.
Nínú ìròyìn EV mìíràn, ìjọba orílẹ̀-èdè Nàìjíríà, nípasẹ̀ Àjọ tó ń rí sí Ìṣelọ́jọ̀ Ọkọ̀ àti Ìdàgbàsókè Ní Orílẹ̀-èdè náà (NADDC), ti ra àwọn EV tí Jet Motors tò papọ̀ lábẹ́lé àti àwọn ohun ìgba agbára amáyédẹrùn wọn.
Chidi Ajaere, Alága GIG Group, tó dá Jet Motors sílẹ̀ ní ọdún 2018 láti pèsè ìrìnkèrindò ọkọ̀ tó rọjú tó sì bá àwùjọ mu ní ilẹ̀ Adúláwọ̀.
Ilé iṣẹ́ náà tún pèsè oríṣiríṣi ọkọ̀ oníná, tó fi mọ́ àwọn ọkọ̀ akẹ́rù, ọkọ̀ aláìsàn, àti ọkọ̀ ológun àti àwọn ọkọ̀ afàpótí gùn.
Ní oṣù Igbe ọdún 2023, Gómìnà ìpínlẹ̀ Èkó, Babajide Sanwolu, kéde dídé ọ̀wọ́ àkọ́kọ́ àwọn ọkọ̀ akérò ńlá oníná nínú Lagos State Mass Transit Plan.
Àwọn ọmọ orílẹ̀-èdè Kenya máa lè fi owó ránṣẹ́ kí wọ́n sì tún gba owó láti South-East Asia
Safricom tí dòwòpọ̀ pẹ̀lú ilé iṣẹ́ ìṣúná onímọ̀-ẹ̀rọ tó wà ní UK, TerraPay, láti jẹ́ kí 32 mílíọ̀nù lé àwọn oníbàárà M-PESA fi owó ránṣẹ́ kí wọ́n sì gba owó sí 200 mílíọ̀nù lé àwọn ènìyàn ní Bangladesh àti Pakistan.
Àwọn oníbàárà lè gba owó kí wọ́n sì tún fi owó ránṣẹ́ sí àwọn orílẹ̀-èdè wọ̀nyìí pẹ̀lú ìpèsè iṣẹ́ M-PESA Global tó wà nípasẹ̀ ohun èlò ìmúṣiṣẹ́ M-PESA Super.
Wọ́n tún lè tẹ odù USSD, *334#, kí wọ́n sì yan M-PESA Global láti ibi àkójọ àṣàyàn "Send Money".
Ilé iṣẹ́ ìbáraẹnisọ̀rọ̀ náà sọ wí pé àwọn oníbàárà M-PESA máa tó lè fi owó ránṣẹ́ kí wọ́n sì tún gba owó sí àwọn ènìyàn ní India àti Nepal ní àwọn oṣù díẹ̀ si.
Pẹ̀lú àfikún TerraPay, iṣẹ́ M-PESA Global ti ní ju àwọn alájọṣepọ̀ 35 lọ, tí ó ń fún àwọn oníbàárà ní Kenya ní ànfààní láti fi owó ránṣẹ́ kí wọ́n sì tún gba owó sí oríṣiríṣi àwọn orílẹ̀-èdè tí wọ́n lé ní 170.
Nínú ètò ìṣúná ọdún Safricom ní àìpẹ́ yìí, 917,000 lé àwọn aṣàmúlò ìpèsè M-PESA Global ni wọ́n lò ó láti fi ṣe ìdúnàdúrà tó lé ní 31.8 mílíọ̀nù tí àpapọ̀ rẹ̀ jẹ́ Ksh 418 bílíọ̀nù.
Fún ìdí èyí, M-PESA ló ṣàkóso 90% lé ìpawówọlé orílẹ̀-èdè náà.
Àwọn ilé ìfowópamọ́, àwọn ilé iṣẹ́ ìbáraẹnisọ̀rọ̀ ní láti forúkọsílẹ̀ pẹ̀lú Àjọ Tó Ń Dáàbò Bo Dátà Ní Nàìjíríà ní oṣù Ọ̀pẹ ọdún 2023
Gbogbo ilé ìfowópamọ́, ilé ẹ̀kọ́, àti àwọn oníṣòwò mìíràn tí wọ́n ń ṣàmójútó dátà àwọn ọmọ Nàìjíríà gbọ́dọ̀ forúkọsílẹ̀ pẹ̀lú Àjọ Tó Ń Dáàbò Bo Dátà Ní Nàìjíríà (NDPC) fún àmójútó ìtẹ̀lé òfin dátà ní oṣù Ọ̀pẹ ọdún 2023.
Kọmíṣánà Àpapọ̀ fún NDPC, Vincent Olatunji, sọ èyí ní àná níbi àpérò ìlanilọ́yẹ̀ lórí Ìwé Òfin Ìdáàbòbò bo Dátà Ní Nàìjíríà pé ṣíṣe bẹ́ẹ̀ tẹ̀lé ìpèsè inú ìwé òfin náà, tó ní kí gbogbo àwọn tó ń darí dátà àti àwọn tó ń lo dátà ní láti forúkọsílẹ̀ láàrín oṣù mẹ́fà tí òfin náà ti di lílò.
Nàìjíríà ní àwọn tó ń lo dátà àti àwọn tó ń darí rẹ̀ tó lé ní 500,000, Olatunji sì sọ wí pé òfin ṣe àdáyanrí rẹ̀ pé NDPC gbọ́dọ̀ fún àwọn ilé iṣẹ́ wọ̀nyìí ní oṣù mẹ́fà láti mọ ìpèsè rẹ̀.
Kí ló dé tí o ṣe gbọ́dọ̀ bìkítà?
Olatunji sọ wí pé gbogbo ọmọ orílẹ̀-èdè Nàìjíríà ni wọ́n jẹ́ olùwà dátà nítorí gbogbo wọn ni wọ́n ní dátà pẹ̀lú yálà ìjọba tàbí àwọn ilé iṣẹ́ aládàni.
Fún ìdí èyí, o ní ànfààní láti gbà tàbí kí o má gbà fún gbígba dátà rẹ àti ẹ̀tọ́ láti ṣe àtúnṣe sí dátà tí ò péye.
Ní àfikún, o ní ànfààní láti fi dátà rẹ ránṣẹ́ láti ọ̀dọ adarí dátà kan sí òmíràn.
Ní ìdà kejì ẹ̀wẹ̀, àwọn adarí dátà àti àwọn tó ń lo dátà ní ojúṣe tiwọn sí ẹ láti tọjú àti láti ṣe ìṣirò láti rí i dájú pé dátà tó wà lọ́wọ́ wọn wà ní Ìdáàbòbò. Kí ló kù, láàrín oṣù Ṣẹẹrẹ àti Èrenà ọdún 2024, gbogbo àwọn ilé iṣẹ́ tó ti forúkọsílẹ̀ gbọ́dọ̀ ṣàgbékalẹ̀ ìjábọ̀ àyẹ̀wò ìwé owó ọdọọdún fún àjọ náà, tí yóò sọ fún NDPC nígbà ìtẹ̀síwájú wọn níbi Ìdáàbòbò dátà àwọn ọmọ orílẹ̀-èdè Nàìjíríà.
Jẹ́ kí a mú u wá sí ìrántí fún ẹ láti ojú ìwòye ìṣẹ̀lẹ̀ tó fara pẹ́ ẹ ní ọdún 2020.
Ka èyí: NITDA ti bẹ̀rẹ̀ iṣẹ́ láti dáàbò bo ẹ̀tọ́ ìboniláṣìrí dátà àwọn ọmọ orílẹ̀-èdè Nàìjíríà.
Lẹ́yìn náà ni èyí: Techpoint Africa ti tẹ̀lé òfin NDPR; báyìí ni a ṣe kógojá gbèdéke 30 oṣù Òkudù
Bá mi fara dàá: ìáàbò bo dátà Ní Nàìjíríà, gbèdéke 15 odù Èrènà: nǹkan tó yẹ kí o mọ̀ Àti èyí tó gbẹ́yìn, mọ ṣèlérí: oṣù 1 lẹ́yìn gbèdéke NITDA, àwọn ilé iṣẹ́ adìdeélẹ̀ ní Nàìjíríà jọ bí ẹni pé wọn ò tíì tẹ̀lé òfin pátápátá pẹ̀lú ìlànà iṣẹ́ ìboniláṣìrí dátà lórí ẹ̀rọ ayélujára
Bí ó bá jẹ́ pé ẹ kò rí i tẹ́lẹ̀
Ìdí tí ilé-iṣẹ́ olókòwò Chinese yìí ṣe ń náwọ́ ńlá lórí ẹ̀bun Web3 ilẹ̀ Adúláwọ̀
"IA ní orílẹ̀-èdè Nàìjíríà ò tiẹ̀ tíì bẹ̀rẹ̀ sí rá rárá" - akọ́ṣẹ́mọṣẹ́ ìmọ̀ ẹ̀rọ lórí ipò tí ìmọ̀ àtọwọ́dá wà ní orílẹ̀-èdè Nàìjíríà"
Wọ́n ṣe ìfilọ́lẹ̀ Starlink ní orílẹ̀-èdè Kenya, ó yan Karibu Connect gẹ́gẹ́ bíi ojúlówó alágbàta rẹ̀.
ilé-iṣẹ́ àdìdeelẹ̀ tó ń pèsè mádàmidófò onímọ̀ ẹ̀rọ ní orílẹ̀-èdè Nàìjíríà, MyCover.ai, ti ṣe àkójọ $1.25 mílíọ̀nù ìpèsè owó ìdókówò láti ná a sí ìmọ̀ ẹ̀rọ alákànṣe rẹ̀.
Àwọn ọmọ ilẹ̀ Adúláwọ̀ ń lo wákàtí 2.7m+ láti kẹ́kọ̀ọ́ lórí ẹ̀rọ ayélujára.
Kí ló kàn lọ́rọ̀ ètò ẹ̀kọ́ ní agbọn náà?
Nǹkan tí mò ń kà àti nǹkan tí mò ń wò
Threads ti Instagram Ṣe Àfikún Àwọn Ìrísí Tuntun, Ó Sì Tún Kùnà Láti Jẹ́ Àdàmọ̀di Twitter Tòótọ́
Liverpool gbà láti ta Jordan Henderson fún Al-Ettifaq fún £12m lákọkọ́
Ọpọlọ rẹ kìí rí ìṣẹ̀lẹ̀ tó ń ṣẹlẹ̀, ó máa ń ṣẹ̀da rẹ̀ ni.
Àwọn ìpinnu tó lè yí ìgbésíayé rẹ padà
Apamọ́ Owó Àkósódù Tó Dára Jùlọ, Ra Àwọn Owó Onírin Wọ̀nyìí Fún Èrè Púpọ̀ - Helium, Stepn, àti Tradecurve
Owó ìdókówò ọjà owó àkósódù jókòó sí $1.25T pẹ̀lú owó kátàkárà $73.66B, ìjẹròkè 156.01% láfẹ̀mọ́jú.
Lónì, a máa ṣíṣọ lójú àpamọ́ owó àkósódù tó dára jùlọ tó fi mọ́ owó onírin mẹ́ta pẹ̀lú ìdàgbàsókè tó lápẹrẹ tó ṣeéṣe: Helium (HNT), Stepn (GMT), àti Tradecurve (TCRV).
Àwọn iṣẹ́ àkànṣe wọ̀nyìí ṣe àgbékalẹ̀ àwọn ìrísí aláìlẹ́gbẹ́ àti ìpìlẹ̀ tó lágbára, tí ó fi wọ́n sípò gẹ́gẹ́ bí àwọn nǹkan tó wunni fún àwọn olùdókòwò láti jẹ́ èrè tó pọ̀.
Ìsọníṣókí
Helium di àgbéjáde lórí Coinbase
Olùdásílẹ̀ Stepn ṣàfihàn ayò MMO tuntun
Tradecurve pèsè 80% ROI fún àwọn olùdókòwò àtilẹ̀wá
>>Forúkọsílẹ̀ Fún Ìmúra Fún Títa Tradecurve<<
Kínni owó àkósódù Helium (HNT)?
Helium jẹ́ owó àkósódù aláìní àkóso ojú òpó aláìní wáyà tó ń pèsè Ẹ̀rọ Ayélujára Àwọn Nǹkan àsopọ̀ ìfikọ́ra tó sì rọjú.
Helium pèsè ànfààní fún pínpín dátà tó láábò tó sì gúnrégé láàrín àwọn ohun èlò IoT tó ń lo ìrísí ajẹmọ́ àká dátà àkósódù.
Wọ́n ṣe àtìlẹ́yìn fún àwọn aṣàmúlò láti dásí ojú òpó náà pẹ̀lú rírọ àwọn owó àkósódù Helium, ṣíṣe ìwúrí fún ìfẹ̀lójú àti kíkárí ojú òpó.
Coinbase láìpẹ́ yìí ṣàfihàn ṣíṣe ààtò owó àkósódù Helium, tí yóò ṣe àlékún wíwà iṣẹ́ àkànṣe náà àti lílálòpẹ́.
Helium ní iye owó $1.58 pẹ̀lú owó ìdókówò ojú ọjà $226M.
Nítorí àtò náà láìpẹ́ yìí, Helium ti wà ní ààyè tó dára fún ìfẹ̀lójú kíákíá.
Bó tilẹ̀ jẹ́ wí pé, ìrísí ojú òpó Helium sọ ọ́ di ìdókówò tó ṣojú lọ́yìn tó sì lọ́jọ́ ọ̀la gẹ́gẹ́ bí ìbéèrè fún àsopọ̀ IoT ṣe ń gókè si.
Nítorí èyí, àwọn akọ́ṣẹ́mọṣẹ́ sọ àsọtẹ́lẹ̀ ìjẹròkè $2.16 ní òpin ọdún 2023 fún Helium.
Stepn (GMT) Fojúsọ́nà Láti Mú Àyípadà Bá Ìlera
Pẹ̀lú ìrànlọ́wọ́ ohun èlò ìmúṣiṣẹ́ Stepn, àwọn aṣàmúlò lè gba owó àkósódù pẹ̀lú sísáré tàbí rírìn fún ìgbà díẹ̀ lójoojúmọ́.
Wọ́n dá wọn lọ́lá pẹ̀lú owó àkósódù Stepn, tí àwọn ènìyàn lè lò láti rọ NFT ní ojú ọjà rẹ̀.
Nínú ìròyìn Stepn láìpẹ́ yìí, Find Satoshi Lab, olùṣẹ̀dá ohun èlò ìmúṣiṣẹ́ náà, ṣàfihàn ayò MMO tuntun tí wọ́n pè ní Gas Hero.
Lẹ́yìn ìròyìn yìí, owó àkósódù Stepn náà fò sókè pẹ̀lú 10.9%.
Stepn ní iye owó $0.2418 pẹ̀lú owó ìdókówò ojú ọjà tó tó $226M, sókè sí 6.60% láìròtẹ́lẹ̀.
Pẹ̀lú bí ọ̀pọ̀lọpọ̀ òdiwọ̀n sísún rẹ̀ ṣe wà ní aláwọ̀ ewé, àwọn akọ́ṣẹ́mọṣẹ́ ṣe àsọtẹ́lẹ̀ sísún lọ sókè fún Stepn.
Wọ́n ṣe àsọtẹ́lẹ̀ àlékún sí $0.29 fún owó àkósódù náà ní oṣù Ọ̀pẹ ọdún 2023.
Tradecurve (TCRV) àti Àṣeyọrí Ìṣesí Aláìlẹ́gbẹ́ Ìmúra Fún Títa Rẹ̀
Tradecurve ti ṣàfihàn àṣeyọrí aláìlẹ́gbẹ́ nínú ìmúra fún títà rẹ̀ tó ń lọ lọ́wọ́, tó ń pèsè àdápadà 80% tó yanilẹ́nu lórí ìdókówò fún àwọn tí wọ́n kọ́kọ́ rà á.
Ìṣesí tó lápẹrẹ yìí ti fa ìfẹ́ tó ṣe pàtàkì àti ìdùnnú láàrín àwùjọ owó àkósódù.
Ìlànà ìmọ̀ ọ̀tun sí Ìdúnàdúrà lórí ẹ̀rọ ayélujára ti ṣe àfikún sí àṣeyọrí ìmúra fún títà Tradecurve.
Àwòṣe ohun amáyédẹrùn alákánpọ̀ rẹ̀ ṣe àkójọpọ̀ àwọn ìrísí ìkànnì tó ní àkóso àti aláìní àkóso tó dára jùlọ.
Èyí ń pèsè ìsọdowó tó jinlẹ̀, ìdáhùn sí ìbéèrè tó yára, àti àìdánimọ̀ nípasẹ̀ ìkápá DeFi rẹ̀ fún àwọn oníṣòwò.
Lórí ìkànnì yìí, àwọn ènìyàn lè ṣe ìdúnàdúrà gbogbo owó àkósódù lórí àkántì kan láì ní ìdánimọ̀.
Tradecurve ń pèsè èyí pẹ̀lú bí ó ṣe ń wọ́gilé àyanjúràn àyẹ̀wò KYC fún ìforúkọsílẹ̀.
Àwọn aṣàmúlò lè ṣí àkántì pẹ̀lú lílo ímeèlì, so ó pọ̀ mọ́ àpamọ́ owó àkósódù kí wọ́n sì lo owó àkósódù wọn gẹ́gẹ́ bí ìdúró.
Tradecurve tún pèsè aṣèrànwọ́ ìsọdowó àti àtúnṣe àwọn irinṣẹ́ ìdúnàdúrà fún àwọn oníṣòwò.
Ó ṣe àṣeyọrí èyí pẹ̀lú ṣíṣe àfikún owó ìdókówò tó bẹ̀rẹ̀ láti 500:1 àti àwọn rọ́bọ́tì Ìdúnàdúrà tó ń fi AI ṣiṣẹ́ ní àwùjọ rẹ̀.
Lọ́wọ́lọ́wọ́ yìí, owó àkósódù àbínibí ìkànnì náà jẹ́ $0.018 - ìjẹròkè 80% láti iye tí ó ti bẹ̀rẹ̀.
Nígbà tí ìmúra fún títà rẹ̀ ti wà ní Ìpele 4, iye owó yìí kò ní wà bẹ́ẹ̀ fún ìgbà pípẹ́.
Ìpele 5 máa wá ní ọ̀sẹ̀ tó ń bọ̀, tí yóò sún iye owó rẹ̀ sí $0.025.
Pẹ̀lú bí àwọn akọ́ṣẹ́mọṣẹ́ ṣe ń sọ àsọtẹ́lẹ̀ ìjẹròkè 50x síwájú kí ìmúra fún títà rẹ̀ tó parí, forúkọsílẹ̀ fún ìmúra fún títà TCRV nísàlẹ̀ kí o sì ṣàmúlò rẹ̀.
Fún àlàyé síwájú sí i nípa ìmúra fún títà Tradecurve:
Yunifásítì orí ẹ̀rọ ayélujára àkọ́kọ́ ní orílẹ̀-èdè Kenya lè gba owó ìrànwọ́ pẹ̀lú KSh 1.8 bílíọ̀nù owó àwọn tó ń san owó orí
Bóyá ò ń rò ó pé kínni ìdí tí o fi ń rí orúkọ tó yàtọ̀.
Ó ṣeni láànú, olùgbàlejò yín ní gbogbo ìgbà, Victoria, ń ṣe òjòjò èmi ni mo sì gba àkóso fún tèni.
Má rò ó, ó máa padà dé láìpẹ́.
Báwo ni òní ti rí?
Láti bí ọjọ́ mẹ́ta, mo ti ń rí ọjọ́ Ajẹ́ gẹ́gẹ́ bí àwọn ọjọ́ mìíràn mo sì nírètí pé yóò tẹ̀síwájú báyẹn.
Ó ti ń yọrí sí ọ̀sẹ̀ ìdùnnú mo sì wà níbí fún ìyẹn.
Bó tilẹ̀ jẹ́ wí pé, àwọn ọmọ orílẹ̀-èdè Angola àti Zambia lè máa rí ẹ̀rọ ayélujára tó rọjú láìpẹ́ ọpẹ́ pàtàkì fún Liquid Dataport, ẹ̀ka Liquid Intelligent Technologies.
Ilé iṣẹ́ náà kéde èròngbà láti fẹ àtìlẹ́yìn kébù rẹ̀ lójú láti ṣe àsopọ̀ Luanda, Angola àti Lusaka, Zambia tààrà.
Nǹkan tí mo ní fún-un yín lónì rè é:
Àwọn ọmọ orílẹ̀-èdè Nàìjíríà pàdánù 85.1% dín owó sí jìbìbì ilé ìfowópamọ́ ní Q1 ọdún 2023
Yunifásítì orí ẹ̀rọ ayélujára àkọ́kọ́ ní orílẹ̀-èdè Kenya
Àwọn ọmọ orílẹ̀-èdè Nàìjíríà pàdánù 85.1% dín owó sí jìbìbì ilé ìfowópamọ́ ní Q1 ọdún 2023
Ìjábọ̀ tuntun kan lórí jìbìtì ilé ìfowópamọ́ àti àwọn ìwé yíyí tí Ààyè Ìkọ́ni Àwọn Ilé Iṣẹ́ Ìṣúná (FITC) gbé jáde ti fi hàn pé àwọn ọmọ orílẹ̀-èdè Nàìjíríà pàdánù 85.1% dín owó sí jìbìtì ilé ìfowópamọ́ ní ìdámẹ́ta àkọ́kọ́ ọdún 2023, yàtọ̀ sí Q4 ọdún 2022.
Ní Q1 ọdún 2023, àwọn ọmọ orílẹ̀-èdè Nàìjíríà pàdánù ₦472 mílíọ̀nù láti àpapọ̀ àwọn ìṣẹ̀lẹ̀ 12,533 tí wọ́n fi sùn.
Ní àfiwé, wọ́n pàdánù ₦3.1 bílíọ̀nù nínú ìṣẹ̀lẹ̀ 14,609 ní Q4 ọdún 2022.
Pẹ̀lú ìjábọ̀ yìí, àwọn ilé ìfowópamọ́ gba ìdá 85.13 owó padà ju ìdámẹ́ta ìṣáájú bẹ́ẹ̀ àwọn ìṣẹ̀lẹ̀ díẹ̀ ni wọ́n fi sùn — 14.07% dín.
Iye owó tí ó wà nínú rẹ̀ dínkù sí ₦2.5 bílíọ̀nù láti ₦12.5 bílíọ̀nù — àdínkù 79.44%.
Ní àfiwé sí ìdámẹ́ta àkọ́kọ́ ọdún 2022, Q1 ọdún yìí rí àdínkù ìfisùn àwọn ìṣẹ̀lẹ̀ (69.02), iye owó díẹ̀ ló wà nínú ẹ̀ (82.34%), wọ́n sì gba owó púpọ̀ padà (69.35%).
Àwọn ìṣẹ̀lẹ jìbìtì wọ̀nyìí ni wọ́n ṣe pẹ̀lú lílo oríṣiríṣi ojú òpó tó fi mọ́ àwọn ATM, ibùdó ìtàkùn, àwọn ìkànnì ìfowópamọ́ orí ẹ̀rọ ìbánisọ̀rọ̀ alágbèká (tó fi mọ́ USSD & eNaira), àwọn ẹ̀ka ilé ìfowópamọ́, àti àwọn ibùdó Ẹ̀rọ Ìsanwó Ọjà (PoS).
Sí ìyàlẹ́nu, jìbìtì PoS tí lékún pẹ̀lú 19.51% sí àwọn ìṣẹ̀lẹ̀ 1,985, sókè láti 1,661 ní ìdámẹ́rin tó ṣíwájú.
Àwọn ojú òpó mìíràn ṣàfihàn àdínkù nínú àwọn ìṣẹ̀lẹ jìbìtì: ATM - 38.61% àdínkù, ẹ̀rọ ìbánisọ̀rọ̀ alágbèká- 9.78% àdínkù, àti ibùdó ìtàkùn - 17.81% dínkù.
Bákan náà, ọ̀pọ̀lọpọ̀ àwọn òṣìṣẹ́ ilé ìfowópamọ́ (15) ni wọ́n fòpin sí iṣẹ́ wọn fún kíkópa nínú ìlu jìbìtì nílé ìfowópamọ́, tí ó tó 12 ní Q4 ọdún 2022.
Yunifásítì orí ẹ̀rọ ayélujára àkọ́kọ́ ní orílẹ̀-èdè Kenya
Ilé aṣòfin ilẹ̀ Kenya ti fọwọ́sí ìdásílẹ̀ yunifásítì orí ẹ̀rọ ayélujára àkọ́kọ́ ní orílẹ̀-èdè náà — Open University of Kenya (OUK).
Lọ́sẹ̀ tó kọjá, Ilé Ìgbìmọ̀ Aṣòfin buwọ́lù ìwé àdéhùn Open University of Kenya, tó ṣe wí pé lẹ́yìn ìbuwọ́lù náà lè gba àwọn akẹ́kọ̀ọ́ tí wọ́n tó 7,100 wọlé ní ọ̀wọ́ àkọ́kọ́ rẹ̀.
Ilé ẹ̀kọ́ náà máa wà ní Konza Technopolis ní Machakos bẹ́ẹ̀ sì ni KSh1.86 bílíọ̀nù owó àwọn tó ń san owó orí yóò di lílò láti darí OUK ní ọdún akọ́kọ́ rẹ̀.
Èyí ni láti "pa ọ̀pọ̀lọpọ̀ iye owó tí wọ́n fi kọ́kọ́ gbé àwọn ohun èlò àfojúrí kalẹ̀, ìmọ̀ ẹ̀rọ àgbékalẹ̀ ìròyìn àti àtìlẹ́yìn, ìṣelọ́jọ̀, ìpèsè, ríra àwọn ohun èlò ìkẹ́kọ̀ọ́/ìkọ́ni àti ìpèsè iṣẹ́ àtìlẹ́yìn àwọn akẹ́kọ̀ọ́."
Àwọn akẹ́kọ̀ọ́ lè gba dìgírì báṣẹ́lọ̀ nínú Agricultural Sciences àti Technology, Data Science, Economics àti Statistics, Technology Education, tí wọn ó ma san láàrín KSh10,900 fún ẹ̀kọ́ kọ̀ọ̀kan, léyìí tó níṣe pẹ̀lú ìkẹ́kọ̀ọ́ wọn.
Lára àwọn ìwé-ẹ̀rí ìkẹ́kọ̀ọ́jáde mìíràn lati rí Bachelor of Cyber Security and Digital Forensics, Bachelor of Science in Business and Entrepreneurship.
Fún àwọn ẹ̀kọ́ dípúlómà, àwọn àwọn akẹ́kọ̀ọ́ lè san KSh130,000 lọ́dún.
Èyí kìí ṣe ìgbà àkọ́kọ́ tí ìjọba orílẹ̀-èdè Kenya ti bẹ̀rẹ̀ ìlànà láti ṣe àgbékalẹ̀ Yunifásítì orí ẹ̀rọ ayélujára.
Ní 2014, ìṣèjọba tí Uhuru Kenyatta léwájú rẹ̀ kéde èròngbà láti ṣe àgbékalẹ̀ Yunifásítì ìkẹ́kọ̀ọ́ gbogbogbò.
Síbẹ̀síbẹ̀, wọn ò ṣe ìfilọ́lẹ̀ rẹ̀.
Bí ó bá jẹ́ pé ẹ kò rí i tẹ́lẹ̀
Olùbánidámọ́ràn ìpolówó ọjà ní Jumia tẹ́lẹ̀ ti ń ṣe àgbékalẹ̀ ilé iṣẹ́ adìdeélẹ̀ kan láti ran àwọn oníṣòwò kékèké nilẹ̀ Adúláwọ̀ lọ́wọ́
Ilé iṣẹ́ adìdeélẹ̀ ìmọ̀ ẹ̀rọ HR tí ó wà ní orílẹ̀-èdè Nàìjíríà, Propel, ṣe àkójọ $2.74 mílíọ̀nù owó ìdókówò fún ìdàgbàsókè ìkànnì àwùjọ rẹ̀
Nǹkan tí mò ń kà àti nǹkan tí mò ń wò
Ìdí nìyí tí Threads ṣe ní ìdádúró ní Yúróópù
Kí ló dé tí àwọn kámẹ́rà TV ṣì ṣe TÓBI tí wọ́n sì wọ́n?
Wá wo Bàbá ìsàlẹ̀ ọgbọ́n àtinúdá lórí YouTube
"IA ní orílẹ̀-èdè Nàìjíríà ò tiẹ̀ tíì bẹ̀rẹ̀ sí rá rárá" - akọ́ṣẹ́mọṣẹ́ ìmọ̀ ẹ̀rọ lórí ipò tí ìmọ̀ àtọwọ́dá wà ní orílẹ̀-èdè Nàìjíríà"
Ìròyìn náà:
Ìmọ̀ Àtọwọ́dá (AI) ní Nàìjíríà ṣì ní ìrìn tó pọ̀ láti rìn, gẹ́gẹ́ bí àwọn akọ́ṣẹ́mọṣẹ́, tí wọ́n sọ̀rọ̀ níbi Lagos Startup Week.
Àwọn akọ́ṣẹ́mọṣẹ́ náà sọ̀rọ̀ nípa àwọn ìpèníjà àti àwọn ohun amáyédẹrùn pàtàkì tí ó ní láti wà nílẹ̀ láti lè ṣe àtìlẹ́yìn fún ìmọ̀ ọ̀tun AI ní orílẹ̀-èdè Nàìjíríà.
Ọ̀kan lára àwọn ìpèníjà tó tóbi jùlọ tí ó ń kojú orílẹ̀-èdè náà nípa ọ̀rọ̀ tó níṣe pẹ̀lú ìdàgbàsókè AI ni ètò ẹ̀kọ́.
Nígbà tí Nàìjíríà ti ní àwọn ilé iṣẹ́ adìdeélẹ̀ AI bíi Uniccon Group, àwọn tó ṣẹ̀dá rọ́bọ́tì afarajọ ènìyàn àkọ́kọ́ ní Nàìjíríà, ipò tí AI wà ní Nàìjíríà ṣì fẹ́rẹ̀ jọ ti òpóǹlo rẹ̀.
Àwọn ọ̀jìnnì ní àwùjọ ìmọ̀ ẹ̀rọ nílẹ̀ Nàìjíríà fìdí èyí múlẹ̀ ní 14 oṣù Agẹmọ, ọdún 2023, ní Lagos Startup Week, tí wọ́n sọ pé AI ní orílẹ̀-èdè náà kò tíì bẹ̀rẹ̀ sí rá rárá.
Nígbà tí ó ń sọ̀rọ̀ nípa bí wọ́n ṣe lè ṣe àtìlẹ́yìn ìmọ̀ ọ̀tun AI ní orílẹ̀-èdè náà, Dolapo Akinbisola, Adarí ní Orílẹ̀-èdè ní SmartComplyApp, gbàgbọ́ pé ojú ọ̀nà sí ìmọ̀ ọ̀tun AI ní láti bẹ̀rẹ̀ pẹ̀lú ètò ẹ̀kọ́.
"A ní láti mọ̀ọ́mọ̀ rí i dájú pé ó wà lára àlàkalẹ̀ ètò ìkẹ́kọ̀ọ́," ó sọ bẹ́ẹ̀.
Olumide Okubadejo, Onímọ̀ Sáyẹnsì Ìwádìí AI ní Spotify, tún kín ọ̀rọ̀ tí Akinbola sọ lẹ́yìn pẹ̀lú sísọ wí pé Nàìjíríà ò ní ẹ̀bùn láti ṣe àgbéga ìmọ̀ ẹ̀rọ AI.
"ènìyàn mélòó ni wọ́n lè ṣẹ̀dá ẹrọ aṣèdámọ̀ ojú tàbí ẹ̀rọ aṣèdámọ̀ ọ̀rọ̀ ní orílẹ̀-ède Nàìjíríà?" Ó bèèrè.
Yàtọ̀ sí ètò ẹ̀kọ́, àwọn nǹkan mìíràn ń ṣàkóbá fún ìdàgbàsókè AI ní Nàìjíríà.
Láti àsopọ̀ sí ohun èlò amáyédẹrùn Nkem Nweke, Microsoft African Development Centre (ADC), Adarí Ìmọ̀ Ọ̀tun Ìmọ̀ Ẹ̀rọ, ṣàlàyé bí àsopọ̀ orí ẹ̀rọ ayélujára gidi ṣe ní àjọṣepọ̀ kan náà pẹ̀lú ìdàgbàsókè GDP.
Gẹ́gẹ́ bí Ilé Ìfowópamọ́ Àgbaye, "ìdàgbàsókè GDP ti dọ́gba, pẹ̀lú àwọn nǹkan mìíràn, pẹ̀lú ìfẹ̀lójú ìsopọ̀ orí ẹ̀rọ ayélujára kíákíá."
Ìwádìí láti ọ̀dọ McKinsey náà tún fi hàn pé ẹ̀rọ ayélujára ń kó ipa pàtàkì nínú ìdàgbàsókè ọrọ̀ ajé, pẹ̀lu bí ó ṣe dúró fún 3.4% GDP àwọn ọrọ̀ ajé tó ń dìde bọ̀.
Síbẹ̀síbẹ̀, Statista gbé wíwọ orí ẹ̀rọ ayélujára ní orílẹ̀-èdè náà sí 38.73% láti bíi ọdún 2022.
Ṣíṣẹ̀dá àwọn ìlànà iṣẹ́ tí yóò ṣe àtúnṣe ìdàgbàsókè AI
Akọ́ṣẹ́mọṣẹ́ Ìṣàkóso Àkósódù Victor Famubode gbàgbọ́ wí pé ṣíṣe àwọn òfin ìlànà iṣẹ́ AI tó yẹ ní láti bẹ̀rẹ̀ pẹ̀lú ṣíṣe ìkéde rẹ̀.
Ó sọ wí pé ìjọba nílò láti rí i dájú pé ó ń sọ àwọn ànfààní àti ewu tí ó sopọ̀ mọ́ AI àti, bákan náà, ṣe ìgbélárugẹ ṣíṣe àmúlò ìmọ̀ ẹ̀rọ lọ́nà tó tọ́.
Ó ṣe pàtàkì pé kí ìjọba wá ọ̀nà láti ṣe ìwúrí fún àwọn àwùjọ tí wọ́n lè ṣe ìrànwọ́ láti ṣe àgbéga ìmọ̀ ọ̀tun gbogbogbò.
Tí o bá wo ChatGPT àti ọ̀pọ̀lọpọ̀ àwọn àwòṣe èdè ńlá, ìpìlẹ̀ fún bí wọ́n ṣe ṣẹ̀da wọn wá láti ààyè ìmọ̀ sáyẹ́nsì gbogbogbò.
A ní àwọn àwòṣe yìí lónì nítorí jẹ́ kí ìmọ sáyẹnsì gbogbogbò láti rí ìdàgbàsókè nínú ọrọ̀ ajé.
Nígbà tí orílẹ̀-èdè Nàìjíríà ò tíì ní ìlànà iṣẹ́ AI kíkún lọ́wọ́lọ́wọ́ yìí, ó ti fi ìfẹ́ hàn nínú ìdàgbàsókè ìmọ̀ ẹ̀rọ.
Fún àpẹẹrẹ, Àjọ Tó Ń Rí Sí Ìbáraẹnisọ̀rọ̀ Ní Orílẹ̀-èdè Nàìjíríà (NCC), ṣe àtẹ̀jáde ìwádìí lórí ipa AI ní àwùjọ láti pèse ojú ìwòye fún àwọn aṣòfin sí nǹkan tó ṣe é ṣe pẹ̀lú AI.
Síbẹ̀síbẹ̀, Famubode gbàgbọ́ pé àkókò tí ìlànà iṣẹ́ ń lé ìmọ̀ ẹ̀rọ mú ti kọjá àwọn aṣòfin sì nílò láti tètè gbé ìgbésẹ̀ láti ṣe àrídájú àgbékalẹ̀ ìmọ̀ ọ̀tun IA kíákíá ní Nàìjíríà.
Wọ́n ṣe ìfilọ́lẹ̀ Starlink ní orílẹ̀-èdè Kenya, ó yan Karibu Connect gẹ́gẹ́ bíi ojúlówó alágbàta rẹ̀.
Elon Musk, CEO ilé iṣẹ́ tó ń ṣàwárí òfurufú, SpaceX, ti kéde pé Starlink, ìpèsè iṣẹ́ ẹ̀rọ-afòfurufú ṣebùdó-iṣẹ́ rẹ̀, ti wà ní orílẹ̀-èdè Kenya.
Ní oṣù Ṣẹẹrẹ ọdún 2023, SpaceX kéde èròngbà láti ṣe ìfilọ́lẹ̀ Starlink ní Q2 ọdún náà.
Ní àkókò náà, ẹnikẹ́ni tó bá wà ní Kenya lè kọ́kọ́ bèèrè fún ìpèsè iṣẹ́ náà kó sì san àsaánlẹ̀ KSh12,260 ($99) tí ò ní àdápadà láti gbà á kalẹ̀.
Ṣùgbọ́n báyìí, àwọn oníbàárà máa san àpapọ KSh 92,100 ($650), tó fi mọ́ KSh 99 owó ìforúkọsílẹ̀ tí kò ní àdápadà, KSh 3100 ($22) fún fífi ọkọ̀ gbé e àti títòó, àti KSh 89,000 ($628) fún irinṣẹ́ náà — àwo Starlink, ẹṣẹ̀ ìdúró, kébù, àti orísun agbára.
Ilé iṣẹ́ náà tún gba owó àsaánlẹ̀ oṣooṣù KSh 6500 ($46), tó ti wọ́n jù.
Àwọn olùpèsè agbègbè, bíi Safricom àti Zuku, ń gba ìdá ìyẹn fún ìsopọ̀ orí ẹ̀rọ ayélujára tó ń fi kébù ìbílẹ̀ ṣiṣẹ́.
Bó ṣe rí ni pé, àwọn oníbàárà máa ń san owó àsaánlẹ̀ oṣooṣù fún Àwọn Olùpèsè Àsopọ Orí Ẹ̀rọ Ayélujára wọn (ISP), wọ́n sì máa ń pèsè àwọn ohun èlò arídìmú bíi ráútà lọ́fẹ̀ẹ́.
Nígbà tí Starlink ń bèèrè ju bẹ́ẹ̀ lọ, àwọn ISP ìbílẹ̀ ń pèsè kébù isopọ̀ orí ẹ̀rọ ayélujára láì bèèrè owó.
Fún ìdí èyí, iye owó náà lè jẹ́ ìpèníjà fún àwọn oníbàárà kọ̀ọ̀kan tí wọ́n ní ìfúnpinpin owó ìṣúná tí wọ́n sì gbára lé dátà tí ò gunpá àti àwọn ààyè isopọ̀ ayélujára Wi-Fi gbogbogbò.
Ní ọdún 2021, ó lé ní 8.9 mílíọ̀nù àwọn ọmọ orílẹ̀-èdè Kenya tí wọ́n ń gbé nínú òṣì, ọ̀pọ̀lọpọ̀ wọn ni wọ́n sì ń gbé ní agbègbè ìgbèríko.
Bákan náà, 7.8 mílíọ̀nù lé àwọn ọmọ orílẹ̀-èdè Kenya tí wọ́n ń gbé ní ìgbèríko ni wọ́n ń gbé pẹ̀lú $1.90 dín lójoojúmọ́.
Síwájú sí i, olùpèsè ọ̀nà àbáyọ ìsopọ̀ orí ẹ̀rọ ayélujára, Kabiru Connect, kéde pé òun ti di alágbátà Starlink àkọ́kọ́ tó gbàṣe ní orílẹ̀-ède Kenya.
Ní ìrètí, ilé iṣẹ́ náà máa pín Starlink sí oríṣiríṣi ẹ̀ka ní ìgbèríko orílẹ̀-èdè Kenya.
John Thuo, CEO Kabiru Connect, sọ wí pé àjọṣepọ̀ náà sààmì ìtẹ̀síwájú tó lápẹrẹ nínú èròngbà ilé iṣẹ́ náà láti mú ànfààní sí orí ẹ̀rọ ayélujára tó jé ojúlówó ńlá, tí owó rẹ̀ sì mú èrò dání sí gbogbo agbègbè orílẹ̀-ède Kenya.
Síbẹ̀síbẹ̀, iye tí Kabiru Connect máa gbà ò yéni.
Bó tilẹ̀ jẹ́ wí pé, wíwọlé Starlink sí orílẹ̀-èdè Kenya sọ ọ́ di orílẹ̀-èdè ilẹ̀ Adúláwọ̀ kẹfà níbi tí ìpèsè iṣẹ́ ẹ̀rọ-afòfurufú ṣebùdó-iṣẹ́ orí ẹ̀rọ ayélujára náà ti wà lọ́wọ́lọ́wọ́ báyìí.
Nàìjíríà ni àkọ́kọ́, lẹ́yìn náà ni Mozambique, Rwanda, Mauritius, àti Sierra Leone.
Èyí wáyé lẹ́yìn tí Safricom kéde àjọṣepọ̀ rẹ̀ pẹ̀lú AST SpaceMobile — alátakò fún Starlink — láti ṣe ìfilọ́lẹ̀ ìpèsè iṣẹ́ ẹ̀rọ-afòfurufú ṣebùdó-iṣẹ́ láti figagbágba pẹ̀lú Starlink.
Safaricom ń gbérò láti ṣe ìfilọ́lẹ̀ ẹ̀rọ-afòfurufú ṣebùdó-iṣẹ́ orí ayélujára láti díje pẹ̀lú Starlink ní orílẹ̀-èdè Kenya
AST SpaceMobile ń ṣàmúlò àwọn àkójọpọ̀ ẹ̀rọ-afòfurufú ṣebùdó-iṣẹ́ tí wọ́n lè bára wọn sọ̀rọ̀ tààrà pẹ̀lú àwọn ẹ̀rọ ìbánisọ̀rọ̀ ayárabíàṣá 4G tó wọ́pọ̀ láti pèsè ìsopọ̀ orí ẹ̀rọ ayélujára sí àwọn ìgbèríko àti àwọn agbègbè odi ìlú.
ilé-iṣẹ́ àdìdeelẹ̀ tó ń pèsè mádàmidófò onímọ̀ ẹ̀rọ ní orílẹ̀-èdè Nàìjíríà, MyCover.ai, ti ṣe àkójọ $1.25 mílíọ̀nù ìpèsè owó ìdókówò láti ná a sí ìmọ̀ ẹ̀rọ alákànṣe rẹ̀.
Ilé iṣẹ́ adìdeélẹ̀ adójútòfò onímọ̀ ẹ̀rọ ní Nàìjíríà, MyCover.ai, ti ṣe àkójọ $1.25 mílíọ̀nù owó ìdókówò láti ṣe àtìlẹ́yìn fún iṣẹ́ abẹ́lé rẹ̀ àti àwọn tó lẹ́bùn ìmọ̀ ẹ̀rọ.
Venture Platform ló léwájú ìkówójọ náà, pẹ̀lú ìkópa láti Founders Factory Africa àti Techstars.
Adebowale Banjo (CEO), Alexander Igwe-Ifendu (CPO), àti Fred Ebho (CTO) ni wọ́n dá MyCover.ai sílẹ̀ ní 2021 láti pèsè API mádàmidófò fún gbogbogbò tí yóò fún àwọn oníṣòwò ní ànfààní to embed insurance into their existing products and services.
Ilé iṣẹ́ náà sọ wí pé àwọn ń yanjú àwọn ìṣòro tí ọjà ìdótútófò nílẹ̀ Adúláwọ̀ ń kojú, tó fi mọ́ àìní ànfààní , àìkárí tó, owó mádàmidófò tó gara, àti ìrírí àwọn oníbàárà tí ò da nígbà tí wọ́n bá ń kojú àwọn ìgbésẹ mádàmidófò .
Ó ń yanjú àwọn àdojúkọ wọ̀nyìí pẹ̀lú ìṣiṣẹ́ káàkiri àwọn ọ̀nà ìkàn sí oníbàárà: ìfọjàránṣẹ́, àti ìṣẹ̀dá ohun èlò, àgbéyẹ̀wò ewu àti ìbéèrè mádàmidófò .
Ó ṣe àgbékalẹ̀ àwọn ìlànà ìbéèrè fún àwọn ilé iṣé mádàmidófò àti àwọn aṣàmúlò.
Ó tún ṣe àfikún àwọn ilé iṣẹ́ mádàmidófò bíi Hygeia, Leadway, Sovereign Trust, AIICO Insurance, àti Allianz nípasẹ̀ API mádàmidófò gbogbogbò ó sì ń pèsè ohun èlò mádàmidófò àkànṣe tó lé ní 30.
Àwọn ilé iṣẹ́ mìíràn àti àwọn olùdókòwò lè lo API mádàmidófò gbogbogbò yìí láti ṣe àfikún àwọn ohun èlò wọ̀nyìí sí àwọn ìkànnì wọn.
Ilé iṣẹ́ adìdeélẹ̀ náà ń ṣiṣẹ́ pẹ̀lú àwọn ilé iṣẹ́ mádàmidófò láti ṣe àrídájú pínpín àwọn ohun èlò rẹ̀ nípasẹ̀ API rẹ̀.
MyCover.ai sọ wí pé ó ń jẹ́ kó rọrùn fún àwọn ilé iṣẹ́ adìdeélẹ̀ àti àwọn ilé iṣẹ́ láti ṣàfikún mádàmidófò sínú àwọn ìpèsè wọn nípasẹ̀ API àti Irinṣẹ́ Àgbékalẹ̀ Ohun Èlò Àìrídìmú (SDK).
Ṣíṣe bẹ́ẹ̀ ń pèsè ànfààní láti pèsè mádàmidófò láì sí ìdíwọ́ fún àwọn oníbàárà àti, nígbẹ́yìn, ṣe àfikún ìpawó wọlé.
Láti ìgbà tí wọ́n ti ṣe ìfilọ́lẹ̀ rẹ̀, MyCover.ai sọ wí pé òún ti ṣe àkójọ $1 mílíọ̀nù àpapọ̀ owó mádàmidófò nípasẹ̀ àjọṣepọ̀ pẹ̀lú àwọn ilé iṣẹ́ mádàmidófò 30 káàkiri orílẹ̀-èdè náà.
Kí ló tún kù, ilé iṣẹ́ adìdeélẹ̀ náà ń gbèrò láti lo owó náà láti fi ọgbọ́n fẹ iṣẹ́ rẹ̀ lójú sí àfikún àwọn ọjà ilẹ̀ Adúláwọ̀ kí ó sì dókówò sínú àwọn ohun ìní ìmọ̀ ẹ̀rọ rẹ̀.
Àwọn aṣàmúlò tó ń ṣiṣẹ́ lójoojúmọ́ lórí Thread já pẹ̀lú ìdá 20%.
Twitter nìkan kọ́ ni olùdíje tí ó ní
Àwọn àdìsọ́wọ́ pàtàkì:
Threads, orogún Twitter Meta, ti rí ìjẹrodò 20% nínú àwọn tó ń ṣàmúlò rẹ̀ lójoojúmọ́ pẹ̀lú ìyára ìforúkọsílẹ̀ lẹ́yìn-ìfilọ́lẹ̀.
Threads ní 30 mílíọ̀nù àwọn aṣàmúlò láàrín wákàtí díẹ̀ àkọ́kọ́ lẹ́yin ìfilọ́lẹ̀ rẹ̀ ó sì ré kọjá 100 mílíọ̀nù lẹ́yìn ọjọ́ márùn-ún.
Twitter sì ti fi èsì pẹ̀lú àgbéjáde èto owó-pínpín fún àwọn olùṣẹ̀dá tí wọ́n jẹ́rì sí àti kíkọ ìwé ìpẹ̀jọ́ tako Threads.
Àdàmọ̀di Twitter Meta, Threads, ti ní ìrírí ìjẹrodò 20% nínú iye àwọn tó ń ṣàmúlò ìkànnì náà lójoojúmọ́ àti àdínkù 50% — ìṣẹ́jú 20 sí ìṣẹ́jú 10 — nínú iye àkókò tí wọ́n ń lò lórí ìkànnì náà.
Èyí wà ní ìbámu pẹ̀lú dátà tí Sensor Tower fi ránṣẹ́ sí CNBC, ilé iṣẹ́ ìpolówó ìmọ̀, tí ó tún ṣàfihàn pé àdínkù náà bẹ̀rẹ̀ ní ọjọ́ Àbámẹ́ta, 15 Agẹmọ, ọdún 2023.
Twitter nìkan kọ́ ni alátakò kan ṣoṣo fún Threads
Bó tilẹ̀ jẹ́ wí pé Threads ní àkọsílẹ̀ 100 mílíọ̀nù ìforúkọsílẹ̀ ní ọjọ́ márùn-ún, ó sì nílò láti jà fún ìfọkànsí àwọn aṣàmúlò tí kìí ṣe Twitter nìkan ṣùgbọ́n àwọn ìkànnì mìíràn bíi TikTok, àti YouTube.
Yàtọ̀ sí Threads, níbi tí àwọn aṣàmúlò ti ń lo ìṣẹ́jú 10 lójúmọ́, àwọn Tweeters ń lo gbèdéke ìṣẹ́jú 34.
TikTok yóò máa mú àwọn aṣàmúlò láti máa tẹ̀ ẹ́ fún bíi ìṣẹ́jú 60, nígbà tí YouTube máa mú wọn lo bíi ìṣẹ́jú 50.
Twitter bákan náà tún ṣẹ̀ṣẹ̀ bẹ̀rẹ̀ sí pín owó pẹ̀lú àwọn olùṣẹ̀dá, ìgbésẹ̀ tó mú ọ̀pọ̀lọpọ̀ aṣàmúlò sọ wí pé àwọn ò ní fi ohun èlò ìmúṣiṣẹ́ náà sílẹ̀ láíláí.
Ó tún pe Meta lẹ́jọ́ fún ìdọdẹ àwọn òṣìṣẹ́ tí wọ́n fẹ́sùn kàn pé wọ́n sọ àṣírí ìtàjà Twitter.
Elon ti lo sítẹ́ríọ́dù... Bẹ́ẹ̀ni àwọn ènìyàn ò ní fi twitter sílẹ̀ lóòtọ́
Ṣé Twitter dùn ju bẹ́ẹ̀ lọ ni?
Bó tilẹ̀ jẹ́ wí pé dátà ṣàfihàn pé lílo ọ̀rọ̀ èébú di ìlọ́po méjì lẹ́yìn tí Elon gba ìsàkóso Twitter, àwọn aṣàmúlò kan rí ìkànnì náà gẹ́gẹ́ bí èyí tó dùn ju Threads lọ.
Láti ìròyìn lọ sí ìwọ́raẹni/ìbúraẹni — Twitter lingo fún pípe àwọn ènìyàn jáde lórí ìkànnì náà — àwọn kan sọ wí pé àwọn gbádùn awuyewuye àti àwòmọ́ ìjàgùdù orí Twitter.
Èyí sì jẹ́ ọ̀kan lára àwọn nǹkan tí Threads ò fẹ́ lórí ìkànnì rẹ̀.
"Àfojúsùn náà kìí ṣe láti rọ́pò Twitter," Adam Mosseri, Olórí Instagram ló sọ bẹ́ẹ̀, "àfojúsùn náà ni láti pèsè ojúde fún àwọn àwùjọ lórí Instagram tí wọn ò gba ti Twitter àti fún àwọn àwùjọ lórí Twitter (àti àwọn ìkànnì mìíràn) tí wọ́n nífẹ̀ sí ààyè tí kò sí ìbínú púpọ̀ fún ìfọ̀rọ̀wérọ̀, ṣùgbọ́n tí kìí ṣe Twitter."
Mosseri sọ wí pé òṣèlú àti ìròyìn tó le máa jáde lórí Threads, bíi ti Instagram, ṣùgbọ́n wọn ò ní ṣe àtìlẹ́yìn fún-un.
Ilẹ̀ ṣẹ̀ṣẹ̀ mọ́ ni a ò sì lè sọ nǹkan tí Threads lè dì.
A ti rí Instagram tó lọ láti ìkànnì fún ifiránṣẹ àwọn àkókò pẹ̀lú àwọn ọ̀rẹ́ àti ẹbí sí èyí tí ń rí oríṣiríṣi nǹkan láti ọ̀dọ araàta tí a ò mọ̀.
Tí a bá lo ìtàn Meta, Threads máa tọ ipa ẹni tó jèrè jùlọ.
Àwọn ọmọ ilẹ̀ Adúláwọ̀ ń lo wákàtí 2.7m+ láti kẹ́kọ̀ọ́ lórí ẹ̀rọ ayélujára.
Kí ló kàn fún ètò ẹ̀kọ́ ní ẹkùn náà?
Nǹkan kan tí mo ṣe àkíyèsí nínú gbogbo ìfọ̀rọ̀wérò mi pẹ̀lú àwọn ènìyàn ní Ìwọ̀ oòrun nípa ọjọ́ iwájú ìkẹ́kọ̀ọ́ fún àwọn ọmọ ilẹ̀ Adúláwọ̀ ni ìgbàgbọ́ wọn pé àwọn ọmọ ilẹ̀ Adúláwọ̀ ò ní àwọn ohun amáyédẹrùn ìmọ̀ ẹ̀rọ àti ẹ̀kọ́ láti kẹ́kọ̀ọ́ lórí ẹ̀rọ ayélujára.
Mo ṣe ìfọ̀rọ̀wérọ̀ tó gùn pẹ̀lú akẹ́kọ̀ọ́ PhD ní Stanford ní oṣù Igbe ní ọdún tó kọjá tó ṣe àtẹnumọ́ irú ìdájọ́ yìí kan náà.
Mo pinnu pé a ní láti fi hàn bóyá wọ́n ń sọ òótọ́ tàbí wọn ò sọ tòótọ́.
Láti ṣe èyí, a nílò láti fún àwọn ènìyàn ní ànfààní láti kẹ́kọ̀ọ́ lórí ẹ̀rọ ayélujára kí á sì lo dátà láti inú ìrírí yìí láti fi ẹsẹ̀ rẹ̀ múlẹ̀ tàbí kí á tako ìgbàgbọ́ tí a dárúkọ lókè.
Lẹ́yin oṣù 14, AltSchool ti ní àwọn akẹ́kọ̀ọ́ jáde ìmọ̀ ẹ̀rọ nílẹ̀ Adúláwọ̀ tó lé ní 1,072 tí wọ́n ti lò ju wákàtí 2.7 mílíọ̀nù lọ láti kẹ́kọ̀ọ́.
Èyí gbé wa wọ ìpele ìkẹ́kọ̀ọ́ tí ó kàn ní ilẹ̀ adúláwọ̀.
Nínú àpilẹ̀kọ yìí, mo ṣe àkọsílẹ̀ àwọn èrò mi lórí àwọn nǹkan tó máa ṣẹlẹ̀ sí ìkẹ́kọ̀ọ́ nílẹ̀ Adúláwọ̀ ní bíi ọdún mẹ́wàá tó ń bọ̀ àti àwọn ìlànà sí ìkẹ́kọ̀ọ́.
Ìsọ Àkóónú Di Tìbílẹ̀ (ọ̀gangan ipò ìbílẹ̀ ń kó ipa tó pọ̀ gan)
Ọ̀kan lára àwọn ìpènijà gbòógì tí mo kojú nígbà tí mò ń kọ́ nípa bí a ṣe ń kọ odù ní ọ̀pọ̀lọpọ̀ ọdún sẹ́yìn ni ìnira láti darapọ̀ mọ́ àwọn olùkọ́ni láti orílẹ̀-èdè India nítorí mi ò ní òye ọ̀gangan ipò ìkẹ́kọ̀ọ́ tí wọ́n fi ń kọ́ àwọn akẹ́kọ̀ọ́.
Èyí jẹ́ kí ó yọ lọ́kàn mi ó sì jẹ́ kí ó nira fún mi láti kọ́ ẹ̀kọ́ àti ìmọ̀ọ́ṣe tí mo jáde láti ní.
Nǹkan àkọ́kọ́ tí èmi àti ikọ̀ mi ṣe nígbà tí a fẹ́ bẹ̀rẹ̀ AltSchool ni láti mọ̀ bóyá a lè rí àwọn alájọṣepọ̀ àkóónú àti àwọn olùkọ́ni tí wọ́n jẹ́ ọmọ ilẹ̀ Adúláwọ̀, àwọn ènìyàn tí wọ́n ní ìrírí ìgbésíayé ìjáfáfá gẹ́gẹ́ bí àwọn akẹ́kọ̀ọ́ wọn tí wọ́n ní òye ọ̀gangan ipò àsà-àwùjọ tí ó ń ṣàyípadà ìlànà ìkọ́ni àti ìkẹ́kọ̀ọ́, nípa bẹ́ẹ̀ àbájáde àwọn akẹ́kọ̀ọ́.
Nǹkan tí ìkọ́ni pẹ̀lú àṣà àti ìṣe àwọn akẹ́kọ̀ọ́ túmọ̀ sí nìyẹn.
Níní ànfààní sí (àwọn akẹ́kọ̀ọ́ nílò láti lè ní ànfààní sí i níbikíbi)
Ní ilé ayé tó tunbọ̀ ń jálu ara wọn yìí, ìkẹ́kọ̀ọ́ gbọ́dọ̀ jẹ́ aláìmọ-ààyè.
A mọ̀ láti ìbẹ̀rẹ̀ pẹ̀pẹ̀ pé a gbọ́dọ̀ jẹ́ aláìmọ-ààyè láti lè fún mílíọ̀nù àwọn ènìyàn ní ànfààní sí ojúlówó ìkẹ́kọ̀ọ́ láì níṣe pẹ̀lú ààyè wọn.
Pẹ̀lú ìṣàmúlò ìlànà yìí, a ti ṣe àsopọ̀ oríṣiríṣi àṣà láàrín àwọn akẹ́kọ̀ọ́ ní àwùjọ wa tí wọ́n wá láti àwọn orílẹ̀-èdè àgbáyé tó lé ní 72.!
A ti rí i dájú pé gbogbo ǹkan nípa ìlànà iṣẹ́ ètò wa wà lórí ẹ̀rọ ayélujára pátápátá, ìdókówò nínú àwọn ohun amáyédẹrùn ìmọ̀ ẹ̀rọ àti àwọn ohun èlò tí yóò mú u rọrùn tí yóò sì ṣiṣẹ́ fún àwọn akẹ́kọ̀ọ́ níbikíbi nílẹ̀ Adúláwọ̀.
Ìkẹ́kọ̀ọ́ ajẹmọ́ àwùjọ àti àsopọ̀ (kò sí nǹkankan tó dáa tó ẹ̀kọ́ ajẹmọ́ àwùjọ)
Àwọn ọmọ ilẹ̀ Adúláwọ̀ jẹ́ àwọn ènìyàn tí wọ́n nímọ̀ nípa àwùjọ.
Èyí jẹ́ iyi tó sodo sínú DNA wa tó sì yà wá sọ́tọ̀ sí àwọn tó kù lágbayé.
Òwe kan tó sọ wí pé "igba ojú ló ń tọ́mọ" wà nínú bí a ṣẹ ń wòye nǹkan.
A nílò láti sọ ẹ̀kọ́ di ètò àwùjọ, lílo oríṣiríṣi ìlànà sí ìgbìyànjú àwùjọ náà.
Èyí ti ràn wá lọ́wọ́ láti ní àwọn akẹ́kọ̀ọ́ àti láti ràn wọ́n lọ́wọ́ láti ní àwùjọ tí wọ́n lè gbára lé tí wọ́n bá kojú àwọn ìpèníjà tó le.
A ti rí àwọn ènìyàn tí wọ́n kàn síra wọn níta orí ayélujára nítorí wọ́n ní èròngbà kan náà láì níṣe pẹ̀lú agbègbe ilẹ̀ Adúláwọ̀ tí wọ́n ti wá.
Àjọṣepọ̀ yìí ń lọ láti Nàìjíríà lọ sí Rwanda lọ sí Ghana, kódà tó fi dé Ìwọ̀ oòrun.
Kò fẹ́rẹ̀ sí ìpínlẹ̀ tàbí orílẹ̀-èdè kan tí mo lọ tí mi ò ní rí akẹ́kọ̀ọ́ AltSchool.
Ìkẹ́kọ̀ọ́ gbọ́dọ̀ dùn
Ọ̀kan nínú àwọn ìgbàgbọ wa pàtàkì ni wí pé ìkẹ́kọ̀ọ́ ní láti dùn.
Àwọn ènìyàn ń rí ọ̀rọ̀ "Ilé ẹ̀kọ́" wọ́n sì ń ronú nípa nǹkan tó le tí kò dùn.
Èyí ti dẹ́yẹsí ìkẹ́kọ̀ọ́ ìwọ̀nba péréte ni ó sì ń gbìyànjú láti wọ inú rẹ̀ lọ.
A mọ èyí a sì ronú gidi gan nípa bí a ṣe lè mú ìkẹ́kọ̀ọ́ dùn fún àwọn akẹ́kọ̀ọ́ wa láì níṣe pẹ̀lú níní ìpìlẹ̀ ilẹ̀ Adúláwọ̀ wọn.
Èyí pèsè oríṣiríṣi ààyè fún àwọn akẹ́kọ̀ọ́ láti ní àjọṣepọ̀ kí wọ́n sì ṣiṣẹ́ bí wọ́n ṣe ń kẹ́kọ̀ọ́.
A ṣe àfikún àwọn ètò àríyá lọ́sọ́ọ́sẹ̀ fún wọn láti ṣe ìfọ̀rọ̀wérọ̀ àti láti kẹ́kọ̀ọ́ lọ́dọ̀ àwọn ọ̀jìnnì tó wà lókè ténté ní ẹ̀ka ìkẹ́kọ̀ọ́ wọn.
Mo ti rí bí àwọn akẹ́kọ̀ọ́ yìí ṣe ń bá ara wọn sọ̀rọ̀ lórí Twitter àti bí wọ́n ṣe máa ń ṣe yẹ̀yẹ́ ara wọn pẹ̀lú nǹkan àjọni kan — ìkẹ́kọ̀ọ́.
Ìfikọ́ra ni àlàyé kọ́
Mú ìmọ̀ wọ ibi iṣẹ́ náà.
A ní àwọn alájọṣepọ̀ àkóónú ní ibi iṣẹ́ náà, àwọn akẹ́kọ̀ọ́ wa náà ní ànfààní láti lo nǹkan tí wọ́n kọ́ ní yàrá ìkẹ́kọ̀ọ́ pẹ̀lú àwọn àgbéyẹ̀wò iṣẹ̀lẹ̀ tó wà ní ibi iṣẹ́.
Àwọn kan nínú wọn tún gba èrò ìkọ́ṣẹ́ ìmọ̀ ẹ̀rọ ní àwọn ilé iṣẹ́ tó lórúkọ bíi UNDP, OnePipe, Sterling Bank, àti OurPass pẹ̀lú àwọn mìíràn.
Wọ́n lè tètè ṣàmúlò ẹ̀kọ́ wọn sí ibi iṣẹ́ náà nítorí àwọn ìlànà ìkọ́ni náà.
Ìkẹ́kọ̀ọ́ nílò láti mú èrè dání
Wọ́n ti rí ẹ̀kọ́ gẹ́gẹ́ bí ilé iṣẹ́ tí kò lérè lórí fún àwọn akẹ́kọ̀ọ́.
Wọ́n rí i bí nǹkan tí o kàn nílò láti ṣe.
Ṣùgbọ́n, ìkẹ́kọ̀ọ́ nílò láti ní èrè lórí fún àwọn akẹ́kọ̀ọ́ tó fi jẹ́ wí pé wọ́n lè rí àbájáde tó hànde.
Ìdí nìyìí tí a fi dókówò nínú ìpèsè àmójútó iṣẹ́ tí yóò ran àwọn akẹ́kọ̀ọ́ lọ́wọ́ láti ní òye ojú ọ̀na iṣẹ́ tí wọ́n yàn kí á sì fi wọ́n sẹ́nu ìkọ́ṣẹ́ àti iṣẹ́.
Tí àwọn ènìyàn bá máa mú ẹ̀kọ́ ní ọ̀kùkúdùn, ó ní láti yọrí sí ìdàgbàsókè iṣẹ́.
Láti kọ́ àwọn bílíọ̀nù ọmọ ilẹ̀ Adúláwọ̀ tó kàn, a nílò láti lọ tayọ orígun mẹ́rin yàrá ìkẹ́kọ̀ọ́ kí á sì ṣe àmúlò ọ̀pọ̀lọpọ̀ ẹ̀bùn tó wà lórí ẹ̀rọ ayélujára.
Ṣùgbọ́n láti ṣe ìyẹn, a nílò láti lo ìlànà tó yàtọ̀ sí ètò alálàyé nítorí àkókò ìfọkànsí àwọn aṣàmúlò ẹ̀rọ ayélujára kéré sí ti akẹ́kọ̀ọ́ tó wà ní ilé ẹ̀kọ́ àfarahàn.
A nílò ìlànà ìkẹ́kọ̀ọ́ tí wọ́n hun ní àdáyanrí fún àwọn ọmọ ilẹ̀ Adúláwọ̀, láti ọwọ́ àwọn ọmọ ilẹ̀ Adúláwọ̀.
Mo sì ní ìgbàgbọ́ tó fẹsẹ̀múlẹ̀ pé ilẹ̀ Adúláwọ̀ ní agbára láti ṣe àtúnṣe sí bí a ṣe ń kẹ́kọ̀ọ́ lórí ìwọ̀n ńlá.
Òṣìṣẹ́ Jumia ní orílẹ̀-èdè Kenya kan jí $150,000 pẹ̀lu yíyí àkọsílẹ̀ ìsanwó alágbátà.
Ilé iṣẹ́ ìṣòwò orí ayélujára, Jumia Kenya, ti kéde pé òun pàdánù KSh 21.2 mílíọ̀nù ($150,000) sọ́wọ́ jìbìtì.
Ilé iṣẹ́ náà sọ wí pé ọ̀kan nínú àwọn òṣìṣẹ́ rẹ̀ jí owó náà pèlú yíyí ìwé àkọsílẹ̀ ìsanwó àwọn olùtajà.
Jumia Kenya, nínú ìpẹ̀jọ́ Jumia Technologies AG tó wà ní Berlin tí wọ́n tẹ̀ jáde ní oṣù Èbìbí ọdún 2023, sọ wí pé òún rí ìwa jìbìtì náà ní oṣù Ọ̀wẹwẹ̀ ọdún 2022.".
"Ní oṣù Ọ̀wẹwẹ̀ ọdún 2022, a rí i wí pé òṣìṣẹ́ kan ní Kenya yí ìwé ìsanwó wọlé àwọn olùtajà kan ó sì tún ṣe owó kúmọkùmọ ní ọdún 2021 àti 2022."
Jumia Technologies AG jẹ́ ẹgbẹ́ oníṣòwò tí Jumia Kenya wà lábẹ́ rẹ̀.
Ó ṣe àtò àwọn ewu gangan tí ó lè kóbá òwo rẹ̀, tó fi mọ́ kíkúnà láti kojú ìwa jìbìtì dáadáa àti àwọn ìdúnàdúrà òfegè tí wọ́n ṣe lórí ìkànnì rẹ̀.
Jumia Kenya sọ wí pé bó tilẹ̀ jẹ́ wí pé àwọn olùtajà lè ṣe àtò àwọn ohun èlò wọn lórí ìkànnì náà tí àwọn olùtajà sì lè bèèrè kí wọ́n sì sanwó fún ọjà ṣíwájú tàbí lẹ́yìn ìfiránṣẹ́, ó lè jẹ́ ìpèníjà láti retí, mọ̀, àti kíkojú àwọn ìṣesí jìbìtì.
Oníṣòwò náà sọ wí pé nítorí ìpínsísọ̀rí ẹ̀ka náà àti iye ònkà àwọn aṣàmúlò tó wà lórí ìkànnì náà ni.
Nígbà tí ipa ìṣúná, nínú ọ̀rọ̀ yìí, kìí ṣe ohun èlò (lábẹ́ $150,000), èyíkéyìí àibófinmu tó jọ ọ́, ìwa jìbìtì, tàbí àwọn ìṣesí ìparapọ̀ ọ̀tẹ̀ láti ọ̀dọ̀ àwọn òṣìṣẹ́ rẹ̀ lè pa iṣẹ́ rẹ̀ lára gidigidi, àwọn ìṣúná, àwọn àbájáde, àti àfojúsùn.
Wọ́n lè fi ilé iṣẹ́ náà sínú ewu òfin tàbí ìgbésáyé tí ò da.
Ní 2019, ìkànnì ìṣòwò orí ayélujára náà jábọ̀ pípàdánù ó kéré jù KSh118 mílíọ̀nù ní ọdún méjì nítorí jìbìtì orí ayélujára àti ìjanilólè àwọn aṣàmúlò.
Fífọ́ ilé ìkọ́jàsí rẹ̀ ní Kenya yọrí sí ìpàdánù KSh56 mílíọ̀nù ní ọjà.
Kí ló kù, ẹgbẹ́ àwọn oníbàárà kan fi jìbìtì lo ìpèsè owó sísan lórí ayélujára láti ra ọjà ní ọdún 2017, tó ná ilé iṣẹ́ náà ní KSh62 mílíọ̀nù.
Ilé Ìfowópamọ́ Àpapọ̀ Orílẹ̀-èdè Íjíbítì dòwòpọ̀ pẹ̀lú CBN láti ṣe àtìlẹ́yìn fún àyípadà àkósódù
MTN Ghana ń gbérò láti fi $1 bílíọ̀nù dókówò láti fẹ ọwọ́ja rẹ̀ lójó sí i fún ọdún márùn-ún tó ń bọ̀.
Ilé iṣẹ́ ìbáraẹnisọ̀rọ̀ náà sọ wí pé òún ti fi $25 mílíọ̀nù dókówò láti ṣe àtìlẹ́yìn fún èròngbà àkósódù orílẹ̀-ède Ghana àti láti fún àwọn ọ̀dọ́ ní agbára.
Adelé Olórí Àwọn Òṣìṣẹ́ Ilé Iṣẹ́ Oníṣòwò náà, Daniel Asare, sọ wí pé Ayoba — ohun èlò ìmúṣiṣẹ́ MTN alágbára — lọ́wọ́lọ́wọ́ yìí ti ní 2.5 mílíọ̀nù àwọn aṣàmúlò àti àwọn ohun èlò ìmúṣiṣẹ́ kékèké.
Ó tún fi kún-un pé Mobile Money (MoMo) ti ní àwọn aṣojú 280,000 àti 140,000 àwọn ilé iṣẹ́ ìfowópamọ́ tí wọ́n ń ṣíṣẹ́ káàkiri orílẹ̀-èdè Ghana.
Síbẹ̀síbẹ̀, ó sọ wí pé ilé iṣẹ́ náà ń kojú ọ̀pọ̀lọpọ̀ ìpenijà, tó fi mọ́ ojú òpó jíjá, jìbìti MoMo, ìṣòro ojú òpó, àti ipa tí àwọn wọ̀nyí ní lára àwọn oníbàárà.
Nǹkan tí mo ní fún-un yín lónì rè é:
Ilé Ìfowópamọ́ Àpapọ̀ Orílẹ̀-èdè Íjíbítì dòwòpọ̀ pẹ̀lú CBN láti ṣe àtìlẹ́yìn fún àyípadà àkósódù
MTN Rwanda àti Bboxx dòwòpọ̀ láti jẹ́ kí àwọn ẹ̀rọ ìbánisọ̀rọ̀ ayárabíàṣá wà lọ́pọ̀
Ilé Ìfowópamọ́ Àpapọ̀ Orílẹ̀-èdè Íjíbítì dòwòpọ̀ pẹ̀lú CBN láti ṣe àtìlẹ́yìn fún àyípadà àkósódù
Ilé Ìfọwọ́pamọ́ Àpapọ̀ ti Ilẹ̀ Íjíbítì (CBE) ti tọwọ́ bọ Àkọsílẹ̀ Ìgbọ́raẹniyé (MoU) pẹ̀lú Ilé Ìfowópamọ́ Àpapọ̀ Ilẹ̀ Nàìjíríà (CBN) láti ṣe àtìlẹ́yìn fún ìpèsè iṣẹ́ ìfowópamọ́ orí ẹ̀rọ ayélujára àti àyípadà àkósódù.
MoU yìí gbájúmọ́ ṣíṣe pàṣípáárọ̀ àwọn akọ́ṣẹ́mọṣẹ́ nínú ìṣúná onímọ̀-ẹ̀rọ, ìmọ̀ ọ̀tun, ìsanwó orí ẹ̀rọ ayélujára, àti ìṣúná tẹrú-tọmọ.
Igbákejì Gómìnà CBN, Aishah Ahmed, sọ wí pé àjọṣepọ̀ náà máa fún ṣíṣe pàṣípáárọ̀ ìròyìn àti àjọṣepọ̀ òfin ẹ̀yin-odi lágbára, ṣíṣe àtìlẹ́yìn fún ìmọ̀ ọ̀tun, yóó sì ṣe àlékún sí ìdókówò nínú ìmọ̀ ẹ̀rọ ẹkùn náà.
CBE tún tọwọ́ bọ MoU mìíràn pẹ̀lú London Institute of Banking and Finance (LIBF) láti pèsè àwọn iṣẹ́ ìkọ́ni àkànṣe, àwọn ibi isẹ́ àpérò, àti àwọn ètò fún àwọn olórí ẹ̀ka ìṣúná onímọ̀-ẹ̀rọ ilẹ̀ Íjíbítì.
Ìlànà àjọṣepọ̀ yìí gbèrò láti ró àwọn akọ́ṣẹ́mọṣẹ́ ìṣúná onímọ̀-ẹ̀rọ ilẹ̀ Íjíbítì lágbára pẹ̀lú àwọn ìmọ̀ ẹ̀rọ tó ń léwájú àti ìṣesí, ṣíṣe àtìlẹ́yìn fún àwùjọ ìdàgbàsókè àti ìmọ̀ ọ̀tun láàrín ẹ̀ka náà.
Ní ìrètí, àwọn MoU náà máa ṣínà fún àwọn àyípadà pàtàkì sí àwùjọ ìṣúná onímọ̀-ẹ̀rọ ilẹ̀ Íjíbítì.
MTN Rwanda àti Bboxx dòwòpọ̀ láti jẹ́ kí àwọn ẹ̀rọ ìbánisọ̀rọ̀ ayárabíàṣá wà lọ́pọ̀
Ilé iṣẹ́ agbára ìtàsán òòrùn, Bboxx, àti MTN Rwanda ti dòwòpọ̀ láti ṣe àfikún sí ìpèsè ẹ̀rọ ìbánisọ̀rọ̀ ayárabíàṣá ní Rwanda láti lè dí àlàfo òpinyà àkósódù, pẹ̀lu bẹ́ẹ̀ mú àsopọ̀ ẹ̀rọ ayélujára sí àwọn agbègbè tí ò ní àsopọ̀.
Kínni pàtàkì rẹ̀?
Pẹ̀lu 99% ìkárí ojú òpó, Rwanda ní iye ìṣàmulo ẹ̀rọ ìbánisọ̀rọ̀ ayárabíàṣá tó wà lábẹ́ 20%.
Àjọṣepọ̀ yìí ṣe àfikún sí ètò ìjọba àti MTN, Connect Rwanda, tí ó ń gbérò láti pèsè ẹ̀rọ ìbánisọ̀rọ̀ ayárabíàṣá fún ilé kọ̀ọ̀kan.
Bboxx máa pèsè ọ̀nà tó tún rọrùn fún àwọn ọmọ orílẹ̀-èdè Rwanda láti sanwó fún ẹ̀rọ ìbánisọ̀rọ̀ ayárabíàṣá wọn nípasẹ̀ Bboxx Connect, ìpèsè iṣẹ́ sanwó-bí-o-ṣe-ń-lò-ó rẹ̀.
Ó máa pèsè ìdáwópadà tó rọrùn oní oṣù mẹ́fà tàbí méjìlá fún àwọn oníbàárà tí wọ́n bá forúkọsílẹ̀ fún ìpèsè náà.
Wọ́n lè sanwó nípasẹ̀ odù MTN Mobile Money USSD, *182*2*4*2#.
MTN Rwanda máa tún pèsè síímù káádì àti àkójọpọ̀ dátà adìdeélẹ̀ tó ní 1GB lóṣooṣù fún oṣù mẹ́ta fún gbogbo àwọn oníbàárà tí wọ́n bá forúkọsílẹ̀ fún Bboxx Connect.
Lára àdéhùn náà, MTN Rwanda máa so Bboxx pọ̀ mọ́ àwọn ohun èlò ilé tó ń fi IoT ṣíṣẹ́ pẹ̀lú àwọn ìpèsè ìbáraẹnisọ̀rọ̀.
Bí ó bá jẹ́ pé ẹ kò rí i tẹ́lẹ̀
Àwọn aṣàmúlò tó ń ṣiṣẹ́ lójoojúmọ́ lórí Thread já pẹ̀lú ìdá 20%.
Twitter nìkan kọ́ ni olùdíje tí ó ní
Safaricom ń gbérò láti ṣe ìfilọ́lẹ̀ ẹ̀rọ-afòfurufú ṣebùdó-iṣẹ́ orí ayélujára láti díje pẹ̀lú Starlink ní orílẹ̀-èdè Kenya
Nǹkan tí mò ń kà àti nǹkan tí mò ń wò
Meta fẹ́ gbé ìmọ̀ ẹ̀rọ IA rẹ̀ jù sílẹ̀ láti gbìyànjú láti la ChatGPT
Bí o ṣe lè sọ iṣẹ́ di owó
Ọ̀jọ̀gbọ́n Berkeley ṣàlàyé tíọ́rì akọ-n-bábo
Àjọ àgbáyé lórí Ìgbélárugẹ Ìjẹun (GAIN) ti Ìpènijà Ìdásílẹ̀ Oko-òwò ajẹmọ́-Àgbẹ̀ pẹ̀lú ibi-iṣẹ́ fún Ojú-ọjọ́ ti Nàìjíríà (NCIC)
Ẹ̀ka ohun ọ̀gbìn ṣì jẹ́ ọ̀kan lára àwọn ẹ̀ka tó ń ṣe atọ́nà ètò ọrọ̀ ajé ní Nigeria, tó sì ń ṣe àkọọ́lẹ̀ 26.46% nínú àwọn àpapọ̀ ìpèsè ohun èlò lábẹ́ lé.
Oríṣi ọ̀nà fún ìpèsè ohun ọ̀gbìn ní Nigeria ń kópa ribiribi nínú ètò ọrọ̀ ajé orílẹ̀-èdè rékọjá 70% nínú iye ènìyàn tí ó sì ń lọ́wọ́ sí àpapọ̀ ìpèsè ohun èlò lábẹ́lé ní ọ̀nà pàtàkì.
Bí ó tilẹ̀ jẹ́ pé ó ń kojú ọ̀pọ̀lọpọ̀ ìṣòro bíi àìsí ètò ilé tó dára, ìpàdánù lẹ́yìn ìkórè àti àìsí ààyè tó sí ọjà.
Ìpèsè láti ara ohun ọ̀gbìn ń fáàyè àǹfààní sílẹ̀ láti kojú àwọn ìpèníjà wọ̀nyí káàkiri oríṣi ọ̀nà fún ìpèsè, láti dẹ́kun ìfiṣòfò, ṣe àtìlẹyìn fún ìdàgbàsókè tó lóòrìn, ṣe àfikún ìpèsè, ṣètò àwọn iṣẹ́ tó dára àti dídẹ́kun ìṣẹ́.
Àjọ àgbáyé lórí Ìgbélárugẹ Ìjẹun (GAIN) jẹ́ ìdásílẹ̀ Swiss tí wọ́n fi lọ́lẹ̀ ní ìgbìmọ̀ àjọ àgbáyé ní 2002 láti bá ìpọ́njú ènìyàn tí àìjẹun-gidi fà jà.
Ṣíṣe ìṣe pẹ̀lú ìjọba, olókowò, àwùjọ àwọn ilé-iṣẹ́ tí kò lọ́wọ́ ìjọba nínú, à ń gbèrò láti yí ètò oúnjẹ padà àti láti jẹ́ kí ọ oúnjẹ asaralóore.
Nígbà tí yóò fi di ọdún 2027, à ń gbèrò láti jẹ́ kí àwọn ènìyàn bílíọ́nù 1.5 ní àǹfààní sí àwọn oúnjẹ asaralóore, àǹfààní àwọn ènìyàn mílíọ̀ọ̀nù 25 sí oúnjẹ tó ń fi kún ìlera ara àti àtìlẹyìn fún ètò oúnjẹ tó dára.
Àgbékalẹ̀ ẹ̀ka fún aṣàmójútó ètò ojú ọjọ́ ní orílẹ̀-èdè Nigeria láti ipasẹ̀ ilé ìfowópamọ́ àgbáyé pẹ̀lú ìfọwọ́sowọ́pọ̀ ìjọba àpapọ̀ orílẹ̀-èdè Nigeria láti ọ̀dọ igbá kejì ààrẹ tẹ́lẹ̀ láti ṣètò ìdàgbàsókè àti àgbékalẹ̀ ọ̀nà àbáyọ sí ìpèníjà àyípadà ojú ọjọ́ ní Nigeria nípa ṣíṣe ìpèsè ìdàgbàsókè ètò ìfowópawó àti ìrónilágbára, àti pẹ̀lú ààyè sí ọjà, ìdókowò àti owó ìrànwọ́ fún okòwò iṣẹ́ ọ̀gbìn pẹ̀lú ìjáfáfá, omi tó já gaara, ètò ìrìnà fún ohun ọ̀gbìn èyí tí yóò yọrí sí ìdàgbàsókè ètò ọrọ̀ ajé lórí ohun ọ̀gbìn ní orílẹ̀-èdè Nigeria.
Ìpèníjà ìdókowò ohun ọ̀gbìn jẹ́ àlàkalẹ̀ láti ṣe ìdámọ̀, ìfilọ́lẹ́ àti òṣùwọ̀n àgbékalẹ̀ ìmọ̀ ìjìnlẹ̀ láti ṣètò ọ̀nà àbáyọ káàkiri ọ̀nà àpapọ̀ fún ìpèsè oúnjẹ ní orílẹ̀-èdè Nigeria.
Ètò yìí yóò di fífi lọ́lẹ̀ lábẹ́ àsíá GAIN fún ìrónilágbára lórí fífi oúnjẹ asaralóore ṣe pàtàkì iṣẹ́ àkànṣe àti fún ìpèsè ìrànwọ́ ìmọ̀ ìjìnlẹ̀ àti kíkọ́ ni fún àwọn ẹgbẹ́ tó ní ọ̀dọ́ gẹ́gẹ́ bí adarí láti fi kún ipá wọn, láti fọwọ́ sí ọ̀nà àbáyọ wọn, láti tún àwọn àǹfààní owó ìrànwọ́ ṣe láti ìyàrá ìbáṣòwò àti láti mú ìtẹ̀síwájú bá àsopọ̀ ìfiráṣẹ́ dáradára.
GAIN ń pe àwọn ẹgbẹ́ onímọ̀ ìjìnlẹ̀ àṣẹ̀ṣẹ̀dá tí àwọn ọ̀dọ́ pẹ̀lú ìfiṣọwọ àlàkalẹ̀ ìmọ̀ ẹ̀rọ àti ohun èlò fún ìpín kejì àlàkalẹ̀ ìpèníjà ìdókowò ohun ọ̀gbìn ní orílẹ̀-èdè Nigeria.
Ìpèníjà àlàkalẹ̀ ìdókowò ohun ọ̀gbìn lọ́wọ́ sí ọjọ́ àṣehàn níbi tí àwọn akẹ́kọ̀ọ́ ìpele tó kẹ́yìn ní ilé-ẹ̀kọ́ gíga ń jìjàkadì lórí ₦‎12, 000, 000 ($16000+) ní ẹ̀bùn owó ìbádọ́gba òdò.
Nígbà tí àwọn mẹ́rin péré ló máa tayọ-ta-owó, àwọn yòókù tó dé ìpele àṣkágbá náà ní àǹfààní láti wọ àká àwọn olùdókoòwò àgbáyé.
Ìpele ìfilọ́lẹ́ mẹ́rin tó parí ní àwùjọ GAIN yóò tì lẹ́yìn láti tún ọ̀nà àbáyọ tó yè kooro láti dá sí ìpèníjà ètò àsopọ̀ ìfiṣọwọ oúnjẹ ní ìpínlẹ̀ Kaduna, Nasarawa, Benue àti Ọ̀yọ́. The final 4 start-ups will be supported by GAIN to replicate their innovative solutions to address the food supply chain challenges in Kaduna, Nasarawa, Benue, and Oyo states.
Ààyè ìforúkọ ti ṣí sílẹ̀ ni Nigeria títí di 19 oṣù kẹwàá, ọdún 2023.
Àwọn olùkópa tó bá yege ni a ó ránṣẹ́ sí ní 31 oṣù kẹwàá, ọdún 2023, wọ́n sì gbọ́dọ̀ ṣe àfihàn ìfọwọ́sí wọn ní 3 oṣù kọkànlá, ọdún 2023. Selected participants will be notified by October 31, 2023, and must confirm their participation by November 3, 2023.
Fi orúkọ sílẹ̀ lónìí!!!
Láti darapọ̀ mọ́ ìpèníjà láti ṣe àtìlẹyìn fún àsopọ̀ ìfiṣọwọ oúnjẹ asaralóore ní Nigeria, forúkọ sílẹ̀ níbí: To join the challenge to support a healthy food supply chain in Nigeria, apply here:
Ìṣeéṣe ìdàgbàsókè fún owó kíríútò ní ilẹ̀ Áfíríkà.
Ìdàgbàsókè iye ènìyàn ní kíákíá ní ilẹ̀ Áfíríkà ní àgbáyé kún fún ọ̀pọ̀lọpọ̀ àwọn ọ̀dọ́.
Bí àǹfààní sí ìtàkùn àgbáyé ayélujára àti ẹ̀rọ fóònù ìléwọ́ aṣefáfá ti ń gbèrú síi káàkiri ilẹ̀ Áfríkà, àǹfààní ìṣeéṣe ńlá wà fún ìgbàwọlé ìdàgbàsókè owó kírípútò.
Áfíríkà ti rí ìdàgbàsókè kírípútò tó wú ni lórí ní àwọn ọdún díẹ̀ sẹ́yìn.
Nínú àkọsílẹ̀ yìí, a ṣe àgbéyẹ̀wò àwọn àǹfààní àti ìpèníjà fún ìfi owó kírípútò lọ́lẹ̀ síwájú sí i ní Áfíríkà.
O lè ta tẹ́tẹ́ lónìí láti ibikíbi nípa lílo ẹ̀rọ ìléwọ́.
1xbet jẹ́ ọ̀kan lára àwọn ọ̀nà gbòógì àti èyí tí ó tóbi ní ìpele yìí.
O lè ní atọ́ka 1xbet lórí ẹ̀rọ ìbánisọ̀rọ̀ rẹ kì ó sì ní òye lórí bí ó ṣe ń ṣiṣẹ́.
Ó ń pèsè ìdì-káàbọ̀ ti ẹ̀tọ́ ìgbélárugẹ lẹ́yìn tí o bá ti forúkọ silẹ̀ lórí ìkànnì ayélujára náà.
O lè ta tẹ́tẹ́ lórí èyíkéyìí eré ìdárayá.
Níbí ni wàá tí rí gbogbo àlàyé tó ṣe pàtàkì https: //ghanasoccernet.com/ng/app-reviews/1xbet-nigeria-app/.
Imúgbòòrò ìsopọ̀mọ́ra ìtàkùn àgbáyé ayélujára
Ọ̀kan gbòógì lára ìpèníjà ìṣàmúlò kírípútò ní Áfíríkà ni àìsí àǹfààní sí ìtàkùn àgbáyé ayélujára.
Síbẹ̀síbẹ̀ ìwọ̀n ìsopọ̀mọ́ra ń gbèrú síi ní kíákíá pẹ̀lú ìṣàmúlò ẹ̀rọ fóònù aṣefáfá pẹ̀lú àfojúsùn 50% ní 2025.
Àwọn àgbékalẹ̀ bíi Google Loon àti Facebook Express WiFi ń mú wireless broadband wá sí àwọn àgbègbè tó wà lọ́nà jíjìn.
Bí ọmọ ilẹ̀ Áfríkà ti ń kópa lórí ìtàkùn àgbáyé, àǹfààní ìrọ̀rùn ní lílo ìtàkùn àgbáyé máa fáàyè sílẹ̀ fún ìkópa tó peléke ní àwọn owó kírípútò àti ètò ìṣúná oní ìfọ́nká (DeFi).
Kí àwọn ìkànnì gbájú mọ́ àwọn ọnà alágbèéká-àkọ́kọ́ àti aápùù afuyẹ́-gẹgẹ fún àwọn ìtagbà tó lọ́ra láti dákún ìlò-ṣiṣẹ́ kírípútò.
Ètò iye ènìyàn ti àwọn ọ̀dọ́
60% ré kọjá ọmọ ilẹ̀ Áfríkà ló wà lábẹ́ ọjọ́-orí ọdún 25, èyí sì sọ ilẹ̀ Áfríkà di èyí tí ó ní ọ̀dọ́ gẹ́gẹ́ bí iye ènìyàn tí ó pọ̀ jù lọ.
Ara àwọn onídígítà abínibí wọ̀nyí yá gágá láti ṣe àgbàlo àwọn ohun-èlò ẹ̀rọ́ bí kírípútò.
Àwọn ọ̀dọ́ ilẹ̀ Áfríkà náà ní àǹfààní sí ètò owó jù ìdajì ọ́dọ́ àgbáyé tí ó ń kojú ìpèníjà láti ní àǹfààní sí ètò ìyáwó tí ìbílẹ̀.
Owó kírípútò ti wà gẹ́gẹ́ bí àǹfààní ètò owó mìíràn tó ń pèsè àǹfààní níní ọrọ̀ yàtọ̀ sí àwọn àlàkalẹ̀ oní-ìhámọ́ fún àwọn tí kò ní àǹfààní láti ṣe àmúlò eto ilé-ìfowópamọ́.
Àwọn ètò àṣẹ̀ṣẹ̀bẹ̀rẹ̀ bíi Floatpay ń rán àwọn ọmọdé òṣìṣẹ́ lọ́wọ́ láti gba owó oṣù wọn pẹ̀lú owó kírípútò láì sí gbèsè / kirẹditi.
Ṣíṣe imúgbòòrò àpẹẹrẹ lílò
Ju ìṣòwò àti ṣíṣe àfàìmọ̀, owó kírípútò ti ń ní òkìkí ní ilẹ̀ Áfríkà fún ìfowóránṣẹ́, ìkówójọ, owó ṣíṣe láàrin orílẹ̀-èdè àti àǹfààní tó ṣeé gbẹ́kẹ̀lé láti yí owó orílẹ̀-èdè padà.
Àwọn ọmọ ilẹ̀ Nàìjíríà ṣe owó tó lè ní mílíọ̀nù $400 owó kírípútò ní ọdún 2021, pàápàá fún ìfowóránṣẹ́ àti láti dáàbò bo ìfowópamọ́ láti kojú jíjá wá lẹ̀ owó náírà.
Owó kírípútò tún ṣokùnfà olùgbéowósílẹ́ ní kíákíá fún àwọn rògbòdìyàn láàrin ènìyàn, ó sì ń pèsè ìyàsọ́tọ̀ àǹfààní sí ètò ìṣúná.
Ó ṣeéṣe kí ìtẹ́wọ́gbà wà fún àgbékalẹ̀ ètò ẹ̀kọ́ kírípútò ní àwọn ẹsẹ̀ kùkú nípa Bundle Africa àti ìkẹ́kọ̀ọ́ àgbà ti Binance.
Síbẹ̀síbẹ̀, ìrírí gbòógì fún lílò ṣe ìdíwọ́ fún lílo ìmọ́ọ́ṣe ìmọ̀ ẹ̀rọ.
Àṣẹ ìṣàmúlò onírọ̀rùn fún ìpadà síṣẹ́, àpò owó àti ìforúkọsílẹ̀ fún àwọn ọjà ilẹ̀ Áfríkà yóò lọ́wọ́ sí ìṣàmúlò tó gbòòrò.
Ìdàgbàsókè àwọn ìlànà
Ìlànà ṣì jẹ́ ọ̀nà kan gbòógì láti fi òdiwọ̀n lé ìṣètẹ́wọ́gbà kírípútò ní Áfíríkà.
Ní kòpẹ́kòpẹ́, orílẹ̀-èdè Nàìjíríà sún ètò ìhámọ́ kì lẹ́yìn ìfòfindè àkọ́kọ́ tí ilé ìfowópamọ́ gbogbo gbò, nígbà tí orílẹ̀-èdè South Africa ń pèsè ètò ìlànà tí ó yẹ ní ọdún 2023.
Ìtẹ́wọ́gbà ìjọba ilẹ̀ Áfríkà yóò fẹ́ gòkè síi bí wọ́n bá ní òye àpẹẹrẹ ìlò owó kírípútò tí wọ́n sì pè fún wíwọlé owó orí.
Àwọn ìlànà tí kò rújú tó ń dáàbò bo àwọn olùmúlò nígbà tí wọ́n ń ṣe kóríyá fún ètò àṣẹ̀ṣẹ̀bẹ̀rẹ̀ tí yóò pèsè ìdánilójú tolófin tó ṣe pàtàkì fún ìfààyègba ètò kírípútò tó tóbi.
Àwọn àṣetò ìlànà-iṣẹ́ yẹ kó fọwọ́sowọ́pọ̀ pẹ̀lú àwọn aṣáájú kírípútò Áfríkà láti ṣe àgbékalẹ̀ ètò tó bójúmu fún ìṣẹ̀lẹ̀ àyíká ti àgbègbè.
Wíwo ọjọ́ iwájú
Pẹ̀lú iye àwọn ọ̀dọ́, ìdàgbàsókè ìrílò ayélujára àti ìṣe ìgbéjáde tó lówúra, Afíríkà dàbá pé yóò jẹ́ ọjọ̀ ńlá tí ọ̀rọ̀ kírípútò kàn.
Síbẹ̀síbẹ̀, iṣẹ́ kù láti ṣẹ̀dá àwọn ọjà aládàní ti kírípútò àti ìrírí asàmúlò tí ó dá lórí ohùn tí ọjà Áfíríkà ní lò.
Bí àwọn àjọ ìdìdelẹ̀ owó kírípútò àti ìjọba bá lè fọwọ́sowọ́pọ̀ láti kojú ìpèníjà UX àti ìdíwọ́ àwọn àṣẹ lànà, ìwòye wà pé ọjọ́ iwájú dára.
Ìfiyèsí wà fún Kírípútò láti mú ètò ìṣúná gbòòrò síi lọ́nà tó yani lẹ́nu àti àǹfààní ètò ọ̀rọ̀ ajé káàkiri ilẹ̀ Áfríkà.
Àwọn ọgbọ́n ìmúdàgbà fún owó kírípútò ní Áfíríkà.
Fún owó kírípútò láti ní òye agbára rẹ̀ ní Áfíríkà, àwọn àjọ ìdìdelẹ̀ owó kírípútò àti ìjọba nílò ọgbọ́n láti kojú àlà-ilẹ̀ àìlẹ́gbẹ́ yìí.
Àwọn ìmọ̀ràn kan rèé:
Ìṣàpẹẹrẹ alágbèéká àkọ́kọ́: ṣe àkójọ tó rọrùn, àwọn ohun ìṣàmúlò kírípútò tó fúyẹ́ fún àwọn ẹ̀rọ ìbánisọ̀rọ̀ ìgbàlódé àti àwọn ìsopọ̀mọ́ra tó kéré.
Ìdíjú jẹ́ ìdíwọ́ kan gbòógì fún UX.
Àwọn ọjà àrọ́wọ́tò ti àgbègbè: Má kàn ṣe ìdàkọ àwòṣe kírípútò láti àwọn àgbègbè mìíràn.
Ṣíṣẹ̀dá àwọn òpónà owó sísan àti lílo àwọn àpẹẹrẹ tó ń tọ́ka sí àwọn ohun tí asàmúlò Áfíríkà fẹ́.
Ọjà títa ní abẹ́lé: Ṣé ìpolongo ní ìlànà ètò ẹ̀kọ́, ìdánilẹ́kọ̀ọ́ orí-ọ-òjorí, ìpolongo olùdánilójú láti tukọ̀ ìṣètẹ́wọ́gbà tó ga jù lọ.
Ìmọ̀ kírípútò tó gbòòrò jẹ́ pàtàkì.
Àwọn ìbáṣepọ̀: Àjùmọ̀ṣe pẹ̀lú telcos, ilé-ìfowópamọ́ àti ìlànà owó sísan láti lè fáàyè gba ìpadà síṣẹ́ tó rọrùn àti ìfibọnú pẹ̀lú àwọn ètò ìṣúná tó ti wà tẹ́lẹ̀.
Síṣètò agbègbè: ṣe ìdásílẹ́ kírípútò ẹlẹ́kùnjẹkùn àti ìṣẹ̀lẹ̀ láti mú ìfọwọ́sowọ́pọ̀ bá àwọn àjọ ìdìdelẹ̀, asàmúlò, olùdókoòwò àti olùtọ́sọ́nà.
Àwọn àwùjọ ohun abẹ̀mí tó gbọn-n-gbọ́n ṣe pàtàkì.
Ìlànà ojú-òpónà: kíkópa lọ́nà ìyára pẹ̀lú ìjọba káàkiri Áfríkà láti ṣẹ̀dá òfin kírípútò tó tọ̀nà.
Ṣe ìfojúsọ́nà ìlànà aláǹfààní tó dájú láti kojú àwọn ewu láti fáàyè gba àrà tuntun.
Ìmúdàgbàsókè ẹ̀bùn: Ṣé àtìlẹyìn ilé-ẹ̀kọ́ gíga ìfàmìsí àti àwọn ààyè ìtọ́jú láti mú dàgbà àwọn tó ní ẹ̀bùn ìmúdàgbà kírípútò/blockchain.
Àwọn tó lẹ́bùn láyìíká jẹ́ agbára ìtẹ̀síwájú ecosystems.
Ìwádìí: Darí ẹ̀kọ́ ìṣàmúlò àti ìtú sí wẹ́wẹ́ ọjà láti ṣe ìdámọ̀ àwọn ohun tí ènìyàn nílò, èròǹgbà àti ìdènà tó ń ṣe ìdíwọ́ fún ìtẹ́wọ́gbà kírípútò.
Jẹ́ kí ìdáhùn ìwádìí ṣe atọ́nà ọgbọ́n fún ọjà àti ìlànà.
Pẹ̀lú ìrònú tó ní ìtumọ̀ lórí ọgbọ́n ìmúdàgbà kírípútò fún ilẹ̀ Áfríkà, Áfíríkà lè ṣí ìṣeéṣe owó kírípútò fún ìkópa ètò ìnáwó, ìmọ́ọ́ṣe àti ìdàgbàsókè ètò ọrọ̀ ajé.
Àwọn àǹfààní pọ̀ rẹpẹtẹ, ṣùgbọ́n níní òye wọn nílò àrà tuntun tó yááyì ju kíkó àwọn àwòṣe tí wọn gbé kalẹ̀ sí ibòmíràn wọlé.
Ọjọ́ iwájú Kírípútò Áfíríkà yóò dára bí àwọn ìdìdelẹ̀ tuntun àti ìjọba bá fara jìn àwọn ọgbọ́n ìfọwọ́sowọ́pọ̀ tó ń fi àwọn asàmúlò agbègbè síwájú.
Àwọn aṣáájú ìpèsè ọjà àgbáyé lè síwájú ìpè fún àrà ọ̀tun fún Áfíríkà, ìmọ̀ ẹ̀rọ àti ìdàgbàsókè ní ìpàdé ìwúrí ti ilẹ̀ Áfríkà.
Ní Ọjọ́ 18 oṣù kẹsàn-án, ọdún 2023 àwọn àjọ to lọ́wọ́ sí ìdìdelẹ̀ àrà ọ̀tun ilẹ̀ Áfríkà darapọ̀ mọ Silicon Valley Product Group (SVPG), WorkNigeria, àti Interswitch láti bẹ̀rẹ̀ 'Inspire Africa Conference' ni gbọ̀ngàn àpéjọ Èkó, ní ìlú Èkó ní orílè-èdè, Nàìjíríà.
Ìpàdé ọjọ́ mẹ́rin yìí ní àfojúsùn láti ṣe ìwúrí fún àwọn ìpẹ́ẹ̀rẹ̀ ẹ̀bùn láti lè lo agbára ìmọ̀ ẹ̀rọ láti tún ọjọ́ iwájú ilẹ̀ Áfríkà rọ.
Rebecca King, tó ń ṣojú fún àwọn àjọ to lọ́wọ́ sí ìdìdelẹ̀ àrà ọ̀tun ilẹ̀ Áfríkà ṣe àtòjọ àwọn ojúṣe pàtàkì ti àpéjọ náà tó sì ń ṣe ìgbélárugẹ agbára àwọn ọ̀dọ́ Áfíríkà ní ṣíṣe ìdàgbàsókè ọjà.
Àwọn ibi-iṣẹ́ náà yóò pèsè àwọn àǹfààní ìbẹ̀rẹ̀ iṣẹ́ fún àwọn àṣẹ̀ṣẹ̀yọ ẹ̀bùn, yóò sì ṣe àwàjinlẹ̀ ìmọ̀ àwọn tó ti wà nínú àwùjọ ohun ìṣàmúlò.
Èyí yóò kópa nínú ìmúdàgbà àrà tuntun káàkiri ilẹ̀ Áfríkà kìí ṣe ní orílẹ̀-èdè Nàìjíríà nìkan.
Marty Cagan, gbajú-gbajà olórí ọlọ́jà àgbáyé àti olùdásílẹ̀ SVPG tẹnu mọ́ pàtàkì ọkàn àwọn ọmọ ilẹ̀ Áfríkà kéékèèké láti ṣe àmúlò ìmọ̀ ẹ̀rọ láti ṣe àgbékalẹ̀ àwọn ilé-iṣẹ́ ìyípadà tó kúnjú òṣùwọ̀n láti ṣẹ̀dá àwọn àǹfààní iṣẹ́ òòjọ́ tó ní ìtumọ̀ fún àwọn ọ̀dọ́ tó ń pọ̀ sí i ní ìlọ́po.
Cagan ṣe ìtọ́sọ́nà àwọn ènìyàn tó péjọ nípa mímú wọn rin ìrìn àjò àwọn ìlànà ìtọ́sọ́nà àti àwọn àtinúdá ìṣàkóso ọjà.
Ó sọ wí pé àwọn ọjà yìí ń ṣiṣẹ́ látàrí òye àti wí pé ère ìdárayá àjùmọ̀ṣe ni.
Ó fikún pé àwọn ọjà ẹlẹ́gbẹ́jẹgbẹ́ yẹ kí ó ní àǹfààní tààrà fún àwọn aṣàmúlò, èsì ìwádìí àti àwọn tí ọ̀rọ̀ kàn láti ṣẹ̀dá ọjà gidi.
O sọ̀rọ̀ lórí ṣíṣe àwárí ọjà tó jẹ́ ọ̀nà tí ojútùú tó yááyì yóò ṣe wáyé, ó tẹnu mọ́ àwọn ipa rẹ̀ ní ṣíṣe àmójútó ewu.
Cargan tún mẹ́nuba ìfijíṣẹ́ ọjà, ó ṣe àfiyèsí pé èyí tó kéré tó sì ń wà bákannáà ní ìyípadà ju èyí tí kìí wáyé lóòrè kóórè.
Ó parí pẹ̀lú àtinúdá, ó ṣe ìdánilójú pé ẹgbẹ́ ọjà ńlá ní àṣà tó yááyì.
Ní ìparí, ó gba àwọn olùkópa ní ìmọ̀ràn pe; 'Ẹ nílò láti borí ẹ̀rù ìkùnà yín láti lè ṣètò ọjà yín'.
Cagan tún tẹ̀síwájú láti ṣe àfihàn ilé iṣẹ́ agbérin tó wúwo tó ní àwọn akẹ́gbẹ́ ti Silicon Valley Product Group (SVPG) bíi: Jon Moore, Lea Hickman, Chris Jones, Martina Lauchengco, and Christian Idiodi, gbogbo àwọn tí wọ́n ń kópa ribiribi nínú àpéjọ àti ìkẹ́kọ̀ọ́ ìrónilágbára.
Àpéjọ náà ṣe àfihàn àwọn ìpele ìfọ̀rọ̀jomitoro ọ̀rọ̀ olóye, pípèsè àwọn ààyè tó wúlò gidigidi fún àwọn olùkópa láti jẹ àǹfààní òye náà.
Ọ̀kan lára àwọn ìpele ìfọ̀rọ̀jomitoro ọ̀rọ̀ olóye pẹ̀lú àkòrí 'Ìdarí láti iwájú', ṣe àfihàn àwọn olórí ọjà ẹsẹ̀ kùkú bíi Funto Akinbeshin, Aṣàmójútó àgbà fún ọjà ní Spotify; Princess Edo-Osagie, Adarí ọjà ní ẹgbẹ́ Interswitch; Anthony Isichei, Aṣàmójútó àgbà fún ọjà ní Pagatech Limited; Temi Giwa, Adarí ọjà ní Paystack Nigeria; àti Zainab Arilesere, Ádárì ọjà ni Omnibiz Africa.
Wọn ṣàlàyé ìrírí wọn ní ìrìn àjò sí ìṣàmójútó ọjà, àwọn Ìgbésẹ̀ sí ṣíṣe atọ́nà àti ọ̀nà ìbánisọ̀rọ̀ pẹ̀lú àwọn akẹgbẹ́ àti àwọn àmúyẹ tí wọ́n fẹ́ nígbà tí wọ́n bá ń ṣe ìgbanisíṣẹ́ èyí tí wọ́n ṣe àfihàn rẹ bíi níní Ìfẹ láti mọ̀, ọgbọ́n àti wá ojútùú si ìṣòro àti ọ̀nà ìbánisọ̀rọ̀ tó ní àbájáde rere.
Marina Lauchengco ṣe àgbékalẹ̀ kókó ọ̀rọ̀ ìjìnlẹ̀ pẹ̀lú àkòrí 'Bí Áfíríkà ṣe lè di alágbára'.
O ṣé àfihàn àwọn òye lórí bí àwọn ọjà tó yááyì ṣe lè di gbígbé kalẹ̀ àti ìtúká àwọn àròsọ ọjà, ó fi ìpè síta, ó ní pé àkókò ti tó fún Áfíríkà láti kọ́ ati láti gun àkàbà.
Ní bíbá àwọn oníròyìn sọ̀rọ̀ ní àpéjọ náà, Emmanuel Idiodi tó jẹ́ akẹgbẹ́ olùdásílẹ̀ WorkNigeria sọ wí pé ìwé Marty Cagan tuntun yẹ kó jáde ní oṣù kẹta ọdún 2024.
Ìwé náà yóò sọ̀rọ̀ lórí bí àwọn ilé-iṣẹ́ ṣe lè ní àyípadà kí wọ́n sì máa ṣíṣe bí i àwọn ilé-iṣẹ́ tó dára jù lọ ní àgbáyé.
Idiodi tún gba àwọn ènìyàn tó ńbẹ̀rẹ̀ àti tó ń gbèrò láti bẹ̀rẹ̀ ìmọ̀ ẹ̀rọ ní àgbáyé ní imoran.
Ó sọ pé, ' Ẹ sọ fún àwọn ènìyàn kí máa ṣe àgbéyẹ̀wò ojútùú sí ìṣòro; ẹ máa ṣe àgbéyẹ̀wò rẹ̀ ní ìgbé ayé yín ojoojúmọ.
Bí o kò bá ní àmúyẹ wíwá ojútùú sí ìṣòro, o ò ní ní àmúyẹ wíwá ojútùú sí ìṣòro nípa lílo ìmọ̀ ẹ̀rọ.
Nítorí náà, mo sọ wí pé o kò ní lò láti gba àṣẹ kí o tó wá ojútùú sí ìṣòro.
Fún àwọn ènìyàn tó ṣẹ̀ṣẹ̀ ń bẹ̀rẹ̀ ìrìn àjò wọn, mo gbà wọn ní ìyànjú láti ṣe ìfarajì, kí wọ́n sí wá ilé-iṣẹ́ tó ń wá ojútùú sí ìṣòro ayé wọn.
Bẹ̀rẹ̀ ilé-iṣẹ́ tìrẹ, òun ni ọ̀nà tó yára jù láti kọ́ ohun tí à ń ṣe ní ṣíṣe àgbékalẹ̀ ọjà.
Christian náà fi ìjọ lójú rẹ̀ hàn pẹ̀lú ìṣeéṣe Áfíríkà, ó sọ pé' Ẹnìkan bi mí lọ́jọ́ kan bí ìdá márùn-dín-lọ́gbọ̀n Áfíríkà ṣe wà lórí ayélujára.
Mo dáhùn, ' A ṣẹ̀dá ohun mériìrí méje lára àwọn ènìyàn péréte tó ṣe àwárí ayélujára ́'.
Wòye nígbà tí ìdá 30 sí 50 Áfíríkà bá ṣe àwárí ayélujára.
Ohun tí a ti yege nínú rẹ̀ yàmílẹ́nu láì ní agbára láti lo ìmọ̀ ẹ̀rọ ìgbàlódé.
Mo wòye ọjọ́ iwájú lórí ohun tí a ó gbé ṣe nígbà tí a bá ń ṣiṣẹ́ pọ̀ pẹ̀lú lílo ìmọ̀ ẹ̀rọ ìgbàlódé láti wá ojútùú sí ìṣòro.
Mo ní ìtara fún wa láti yí àlà ilẹ̀ gbogbo ìṣòro wa padà, títí mọ́ ètò ìlera, àìríṣẹ́, iṣẹ́ ṣíṣe ní Nàìjíríà, àǹfààní iṣẹ́ lórí ayélujára, oúnjẹ iná ẹ̀lẹ́tíríìkì nípa lílo ìmọ̀ ẹ̀rọ láti ṣe àgbékalẹ̀ ojútùú ní kíákíá.
Ó fikun pé ìjọba nílò láti pèsè àyíká tó rọrùn fún àṣeyọrí ìmọ̀ ẹ̀rọ.
Marty Cagan sọ̀rọ̀ nípa ọ̀wọ́n gógó ẹ̀bùn ní ọjà ìmọ̀ ẹ̀rọ: ' Àdínkù ńlá bá ẹ̀bùn ní ọjà ìmọ̀ ẹ̀rọ'.
Mo wá láti orílẹ̀-èdè San Francisco.
Ó ṣòro púpọ̀ láti rí àwọn ènìyàn nítorí ìgbé ayé ibẹ̀ wọ́n púpọ̀.
Ọ̀pọ̀lọpọ̀ àwọn ènìyàn ní kò lè rọrùn fún láti gbé ibẹ̀ tàbí ṣiṣẹ́ níbẹ̀.
Nítorí náà, a ti kojú àdínkù ẹ̀bùn.
A nílò ẹ̀bùn.
À ń ṣe ohun púpọ̀ ní China, India àti Europe.
Ọ̀pọ̀lọpọ̀ àwọn ènìyàn tó lẹ́bùn ló wà ní Nàìjíríà tí kò níṣẹ́.
Èrò náà ni láti ran àwọn ọmọ orílẹ̀-èdè Nàìjíríà lọ́wọ́ láti rí iṣẹ́ gidi, kí a sì ró wọn lágbára láti ṣẹ̀dá àwọn ọjà bó ṣe fún ilẹ̀ Nàìjíríà tàbí ilé-iṣẹ́ káàkiri àgbáyé bíi Google.
O ṣé àlàyé pé SVPG kìí fún okòwò lówó ṣùgbọ́n ó ń pèsè ààyè ìdánilẹ́kọ̀ọ́ àti àbẹ̀wò ṣíṣe.
Gẹ́gẹ́ bí Cagan ti sọ, wọ́n ń ṣiṣẹ́ pẹ̀lú àwọn olùdarí àgbà àti gbogbo ilé-iṣẹ́ lápapọ̀.
Ní ìparí, Cagan ṣe àfihàn ìrètí fún àgbegbè ìmọ̀ ẹ̀rọ ní Nàìjíríà láti yára kíákíá, ó sì kan sárá sí Christian àti àwọn akẹgbẹ́ rẹ fún ipa tí wọ́n kó láti ṣe àgbékalẹ̀ àwùjọ fún ìmọ̀ ẹ̀rọ.
Princess Edo-Osagie láti Interswitch ṣe àfihàn ìtẹ́lọ́rùn rẹ̀ pẹ̀lú àpéjọ ọ̀rọ̀ ìṣítí fún ilẹ̀ Áfíríkà, ó sì tọ́ka sí pé àwọn ohun tí wọ́n ń retí ti tayọ 200%.
Ó sọ pé ọ̀kan lára àwọn èròǹgbà ni láti kọ́ àwọn ènìyàn kọ̀ọ̀kan láti ibi iṣẹ́ ní tẹ̀lé ń tẹ̀lé, àwọn sì mú èròǹgbà àwọn ṣẹ.
Edo-Osagie náà tún sọ̀rọ̀ lórí pàtàkì àwọn ìpàdé bíi àpéjọ ọ̀rọ̀ ìṣírí fún ilẹ̀ Áfíríkà.
Ó sọ pé irúfẹ́ àwọn ìpàdé yìí máa ń pèsè àwọn ilé-iṣẹ́ bíi tòun pẹ̀lú àǹfààní láti kẹ́kọ̀ọ́ àti ṣe àgbékalẹ̀ àwọn àrà tuntun fún ojútùú sí ọ̀pọ̀lọpọ̀ ìṣòro tó wà ní Áfíríkà.
Bó-ṣe-ń-lọ: Ìkànnì 17 láti kọ́ ìṣètò kóòdù ní Nàìjíríà (2023)
Ní àlà ilẹ̀ iṣẹ́ tó ń gbèrú kíákíá, ọgbọ́n ìmọ̀ ẹ̀rọ bíi ìṣètò kóòdù ń tẹ̀síwájú sí ìpò kìíní àwọn iṣẹ́ tí wọ́n ń béèrè jù ní àgbáyé.
Ìwá kiri fún àwọn akọ́ṣẹ́mọṣẹ́ ìṣètò kóòdù àti àwọn àṣà gbé kalẹ̀ ẹ̀dà ìṣètò kóòdù kò tíì pò tó báyìí rí, àti wí pé Nàìjíríà, pẹ̀lú àwọn ọ̀dọ́ tó ń gbilẹ̀ nínú àpapọ̀ iye ènìyàn àti ìdàgbàsókè àwùjọ ìmọ̀ ẹ̀rọ kìí ṣe àjòjì sí àṣà yìí.
Ààyè edtech pàápàá jù lọ àwọn ìkànnì wọ̀n yẹn ní àfojúsùn lórí ìkẹ́kọ̀ọ́ fún ọgbọ́n ìmọ̀ ẹ̀rọ, ó ti ní ìrírí àwọn ìyípadà tó lápẹẹrẹ ní ọdún mẹ́wàá sẹ́yìn.
Àwọn ìkànnì tuntun ti súyọ, àwọn kan ṣì wà ṣùgbọ́n àwọn mìíràn ti dáwọ́ iṣẹ́ dúró.
Èyí ni àtòjọ ìmúdójúìwọ̀n àwọn àǹfààní fún kíkọ́ ìṣètò kóòdù lọ́wọ́ lọ́wọ́ ní Nàìjíríà.
Bóyá o jẹ́ alákọ̀ọ̀bẹ̀rẹ̀ tí ó ń wá láti fẹsẹ̀ múlẹ̀ nínú àwùjọ kóòdù tàbí akọ́ṣẹ́mọṣẹ́ tó fẹ́ gbèrú síi, àtòjọ yìí pèsè àwọn àǹfààní tó pọ̀ láti fún ọ ní ohun tó o fẹ́.
Ṣe àwàjìn láti ṣe àwárí àwọn ìkànnì tó dára fún kíkọ́ kóòdù ní Nàìjíríà ní 2023.
Àtòjọ Ìmúdójúìwọ̀n fún 2023
Decagon
A dáa sílẹ̀ ní 2018, Decagon jẹ́ ilé - ẹ̀kọ́ fún ìmọ̀ ẹ̀rọ ẹ̀ka orí afẹ́fẹ́ àìfojúrí tó ń pèsè àǹfààní ìkẹ́kọ̀ọ́ ìṣàgbékalè ìmọ̀ orí afẹ́fẹ́ àìfojúrí ní kíkún fún oṣù mẹ́fà.
Kọ̀ríkúlọ̀ọ̀mù pèsè àwọn akẹ́kọ̀ọ́ pẹ̀lú kóòdù ṣíṣe àti àwọn ọgbọ́n lórí ìmọ̀ ẹ̀rọ.
Ètò náà ní àǹfààní níní olùdámọ̀ràn, ṣíṣe àfihàn ìlò ìbòjúayému àti iṣẹ́ àkànṣe, ìdánilẹ́kọ̀ọ́ oṣù 2 tí kò ní àdéhùn fún àwọn ògbọ́ntarìgì onímọ̀ ìṣètò kóòdù àti ààyè iṣẹ́ tó yaayi.
Àwọn iṣẹ́ yìí bẹ̀rẹ̀ láti ìdánilẹ́kọ̀ọ́ lórí ìfọ̀rọ̀wánilẹ́nuwò àti CV/ààyè àlàyé nípa ènìyàn lórí LinkedIn ń ṣe àtúnyẹ̀wò owó oṣù àti ìpèsè lẹ́tà ìtọ́kasí, tó ń fìdí rẹ̀ múlẹ̀ pé àwọn akẹ́kọ̀ọ́ jáde ilé - ẹ̀kọ́ gíga rí iṣẹ́ ní ilé-iṣẹ́ ìmọ̀ ẹ̀rọ.
DSN (Ìtàkùn-àgbáríjọpọ̀ Àwọn Onímọ̀ Sáyẹ́ńsì Dátà)
Tí a mọ̀ sí Data Science Nigeria, DSN, tẹ́lẹ̀ gbèrò láti kọ́, mójútó kí wọ́n sí mí sí ọ̀dọ́ Nàìjíríà 100, 000 nínú sáyẹ́ńsì dátà àti ìṣètúpalẹ̀ tó gọtíọ.
Àgbékalẹ̀ ètò tí kò mú èrè jíjẹ ní dandan yìí ní àwọn olùkọ́ tó ní ìmọ́ọ́ṣe ìmọ̀ dátà tó yẹ láti Nàìjíríà àti lẹ́yìn odi tó ń ṣe ìfarajì láti kọ́ àwọn ọ̀dọ́ Nàìjíríà kí wọ́n sì máa tọ́ wọn sọ́nà.
DSN pèsè ibùdó ìkẹ́kọ̀ọ́, ìdánilẹ́kọ̀ọ́ ìsọnidọ̀gá (masterclass), wọ́n á tún máa ṣètò ìdíje láti túbọ̀ mú kí àwùjọ rẹ̀ wúlò.
Univelcity
Jẹ́ dídásílẹ̀ ní ọdún 2016, Univelcity pèsè àwọn ètò ẹ̀kọ́ tó ṣe kókó tó sì fara pẹ́ ètò ẹ̀kọ́ nínú ìdìdelẹ̀ ààyè orí afẹ́fẹ́, ìmọ̀ sáyẹ́nsì dátà.
Ìkànnì yìí pèsè kíláàsì ojúkojú àti torí afẹ́fẹ́ pẹ̀lú àkókò ìkẹ́kọ̀ọ́ láti oṣù méjì sí oṣù mẹ́fà.
CodeLn
CodeLn jẹ́ ìkànnì agbanisíṣẹ́ kíkún ti ìmọ̀ ẹ̀rọ tó tún ń pèsè ọgbọ́n ìgbéjáde ètò ìdí àlàfo.
Ní ìbáṣepọ̀ pẹ̀lú àwọn àgbè ilé-iṣẹ́ ìmọ̀ ẹ̀rọ bíi IBM àti Microsoft, CodeLn pèsè àwọn ọrọ̀ ìṣàmúlò fún ìdánilẹ́kọ̀ọ́ ara ẹni, ṣètò ìkẹ́kọ̀ọ́ ẹnu iṣé àti ṣíṣe iṣẹ́ àkànṣe lórí ìmọ̀ ẹ̀kọ́ náà fún àkókò gbọọrọ.
Ìkànnì yìí ṣe àsopọ̀ àwọn akọ́ṣẹ́mọṣẹ́ pẹ̀lú ọ̀pọ̀lọpọ̀ àwọn ilé-iṣẹ́ tó ń gba ni siṣẹ́ tó sì ń pèsè ààyè àyẹ̀wò fún ìdánilójú ọgbọ́n ìmọ́ọ́ṣe.
TechQuest
TechQuest jẹ́ ilé iṣẹ́ ìmọ̀ ẹ̀rọ tí kò ní àfojúsùn èrè tó sì ń pèsè iṣẹ́ kíkọ́ olósẹ̀ mẹ́jọ pẹ̀lú ìwé ẹ̀rí ní oríṣi ẹ̀ka ìmọ̀ ẹ̀rọ.
Àwọn ẹ̀ka máa nìwọ̀nyí Frontend àti Ìgbákalẹ̀ Ojú-Òpó Ayélujára ti Backend, Ìdábòòbò orí-ayélujára, ìyànnàná dátà, àti ọjà títà oní-díjítà.
Àwọn ẹ̀ka iṣẹ́ yìí ló máa ń wáyé nílé-iṣẹ́ àti àwọn ẹ̀ka ilé-iṣẹ́ yìí tó wà fún ìdánilẹ́kọ̀ọ́ àti wí pé ilé-iṣẹ́ yìí ṣètò ìpàgọ́ fáwọn ìpẹ́ẹ̀rẹ̀ àti àwọn ọmọdé.
Utiva
Jẹ́ dídásílẹ̀ ní ọdún 2018, Ultiva jẹ́ ìkànnì ìkẹ́kọ̀ọ́ orí afẹ́fẹ́ tó ń pèsè ìkọ́ni, àbójútó, ìkọ́ṣẹ́, ọrọ̀ àti ibùdó ìkẹ́kọ̀ọ́ fún oríṣi ẹ̀kọ́ ìmọ̀ ẹ̀rọ.
Àwọn nì wọ̀nyí ṣíṣe àtúpalẹ̀ èsì ìwádìí, ìṣàmójútó ọjà, ìṣèdásílẹ̀ ọjà, ìpolówó àti ìṣàgbékalẹ̀ ìmọ̀ ẹ̀rọ orí afẹ́fẹ́.
Ultiva ń ṣe àkóso ẹ̀ka ẹ̀kọ́ mẹ́sàn-án, wọ́n sì ń ṣe àkópọ̀ kíláàsì orí afẹ́fẹ́ pẹ̀lú oríṣi ìdíje àti iṣẹ́ àkànṣe fún ìgbéléwọ̀n tó peregedé.
Lẹ́yìn àṣeyọrí nínú àwọn nǹkan wọ̀nyí, àwọn akẹ́kọ̀ọ́ yóò gba ìwé ẹ̀rí tó ní ìdámọ̀ gbogbo àgbáyé.
The Roothub (TRH)
Roothub ń fúnni ní àǹfààní kíkọ́ ìmọ̀ ẹ̀rọ àti níní ìmọ́ọ́ṣe àwọn ètò tó nííṣe pẹ̀lú ìmọ̀ ẹ̀rọ orí afẹ́fẹ́ ní àwọn ìlú márùn-ún ní Nàìjíríà bíi Ibadan, Lagos, Abakaliki, Uyo, and Port Harcourt.
Ìdìdelẹ̀ ètò yìí tó ti pé ọdún mẹ́sàn-án ní àfojúsùn lórí àgbédìde ìkànnì orí afẹ́fẹ́, ìpolówó tó nííṣe pẹ̀lú ìmọ̀ ẹ̀rọ orí afẹ́fẹ́, ìṣeìdásílẹ̀ àwọn àwòrán àti ṣíṣe ètò kóòdù nínú ìkọ́ni ọlọ́sẹ̀ mẹ́rin tó gbóná.
Ọ̀kan lára àwọn àgbékalẹ̀ The Roothub ni Gide.ng, ìkànnì orí afẹ́fẹ́ fún olùkọ́ tó ń pèsè àwọn ẹ̀kọ́ ìmọ́ọ́ṣe àti ìwé ẹ̀rí nínú ṣíṣe àtúpalẹ̀ èsì ìwádìí, ìṣàmójútó ọjà àti bẹ́ẹ̀ bẹ́ẹ̀ lọ.
DevCareer
DevCareer jẹ́ ilé iṣẹ́ ìmọ̀ ẹ̀rọ tí kò gùn lé èrè jíjẹ pàtó, wọ́n ṣe àtìlẹyìn fún olúkúlùkù tó bá fẹ́ jẹ́ olùgbé kalẹ̀ ìmọ̀ ẹ̀rọ orí afẹ́fẹ́ àti àwọn tó ní ìmọ́ọ́ṣe lórí ìmọ̀ ẹ̀rọ.
Wọ́n ń pèsè ẹ̀rọ kọ̀ńpútà alágbèéká, ayélujára, ààyè ìbáṣiṣẹ́pọ̀ àti àwọn ohun èlò kíkọ́ ẹ̀kọ́ láti ara àwọn ọ̀nà oríṣiríṣi pẹ̀lú ìbáṣepọ̀ pẹ̀lú àwọn àṣẹ̀ṣẹ̀dìde ilé iṣẹ́ ìmọ̀ ẹ̀rọ, olùdókoòwò, ìjọba àti agbo àwọn onímọ̀ ẹ̀rọ.
AltSchool ti Afíríkà
Altschool ti ilẹ̀ Áfíríkà ń pèsè ìkọ́ni olóṣù 12 tó ìjìnlẹ̀ pẹ̀lú ìwé ẹ̀rí nínú ètò ẹ̀kọ́ ìmọ̀ ẹ̀rọ, ọjà àti èsì ìwádìí pẹ̀lú ọgbọ́n dọ́là owó ilẹ̀ òkèèrè.
Àgbékalẹ̀ ètò ẹ̀kọ́ náà nííṣe pẹ̀lú pípésè àwọn akẹ́kọ̀ọ́ sílẹ̀ fún iṣẹ́ ṣíṣe, ìtèsìwájú iṣẹ́ tí wọ́n yàn láàyò lẹ́yìn tí wọ́n bá parí ètò ẹ̀kọ́ yìí.
HiiT Plc
HiiT Plc jẹ́ ọ̀kan lára àwọn ilé-iṣẹ́ ìkọ́ni fún ìmọ̀ ẹ̀rọ ní orílẹ̀-èdè Nàìjíríà.
Wọ́n ní àgbékalẹ̀ oríṣi ètò ẹ̀kọ́ bíi ìmọ̀ sáyẹ́ǹsì lórí èsì ìwádìí, ìmọ̀ ẹ̀rọ lórí afẹ́fẹ́, ìgbédìde àwọn ohun èlò, ìṣètò ìmọ̀ ẹ̀rọ ayára bí àṣà lórí ìkànnì ayélujára.
HiiT jẹ́ alábàṣiṣẹ́ pọ̀ pẹ̀lú àwọn ilé-iṣẹ́ ìmọ̀ ẹ̀rọ ńlá bíi Microsoft, Oracle, àti Google, wọ́n sì ń ṣe ètò ìkọ́ni ní àwọn ìlú bíi Lagos, Abuja, Kano, and Ibadan.
Ilé ẹ̀kọ́ Anchorsoft
Ilé ẹ̀kọ́ Anchorsoft ń pèsè oríṣi àwọn ètò ẹ̀kọ́ tó yááyì bíi frontend development, full-stack web development, mobile app development, and web design.
Ilé ẹ̀kọ́ yìí ní àfojúsùn láti pèsè ìmọ́ọ́ṣe tó wúlò tó lè mú kí wọ́n rí àwọn akẹ́kọ̀ọ́ yìí gbà sí ṣẹ́.
Wọ́n tún máa ń ṣètò ìkọ́ni orí afẹ́fẹ́ àti ààyè fún ìmọni fún àwọn ọlọ́gbọ́n àwùjọ wọn.
Wọ́n lè ṣe àmúlò àwọn ètò ẹ̀kọ́ yìí lójú kojú tàbí lórí ìkànnì órí afẹ́fẹ́, ètò ìyáwó àti ẹ̀kọ́ ọ̀fẹ́ wà fún àwọn akẹ́kọ̀ọ́ akẹ́kọ̀ọ́.
Àkókò ẹ̀kọ́ wà láàrin oṣù mẹ́ta sí oṣù mẹ́fà pẹ̀lú iye owó láàrin ₦250, 000 àti ₦300, 000.
Àtòjọ láti ọdún 2017 (ipò ìṣàkóso)
Andela (yí ìlànà okoòwò padà sí ìṣàmójútò ẹ̀bùn àti ìwá kiri)
Andela jẹ́ àwùjọ ì mú nǹkan dàgbà tó ń kọ́ àwọn ọmọ ilẹ̀ Áfíríkà láti di gbajú-gbajà olùdásílẹ̀ ìmọ̀ ẹ̀rọ orí afẹ́fẹ́ láàrin ọdún 4.
Ohun tó wú ni lórí jù ni pé wọn yóò sanwó fún ọ nígbà tí o bá ń kẹ́kọ̀ọ́ lọ́wọ́.
Andela wà lára àwọn tó kọ́kọ́ gbé Ìgbésẹ̀ nípa wíwá ojútùú sí ìṣòro olùgbé dìde ní Nàìjíríà àti àwọn ilẹ̀ Áfríkà mìíràn bíi Nairobi àti Uganda.
Síbẹ̀síbẹ̀, àhesọ ọ̀rọ̀ wà wí pé wọ́n gba àwọn àwọn akẹ́kọ̀ọ́ tuntun láti kọ́ ìmọ̀ ìṣètò kóòdù láì mọ ohun tí ń jẹ́ kóòdù tẹ́lẹ̀.
Èyí jẹ́ òtítọ́ àti irọ́ lẹ́ẹ̀kan náà.
Wọ́n fún àwọn olùkópa ní àǹfààní ìkẹ́kọ̀ọ́ láti ilé tó ń fi ìdí ìmọ̀ ìgbé dìde ìmọ̀ ẹ̀rọ orí afẹ́fẹ́ hàn.
Wọ́n gbèrò yìí láti ran àwọn akẹ́kọ̀ọ́ tuntun lọ́wọ́ láti mọ bí ètò yìí ṣe rí kí wọ́n tó bẹ̀rẹ̀ rẹ̀.
Ṣùgbọ́n nítirí pé àsìkò tí wọ́n pèsè láti ní òye ìwé-ìtọ́ni náà kéré fún ṣẹ̀ṣẹ̀dé, ó lè jùlọ láti tẹ̀lé ojú-òpó ìdára-ẹni-kọ́ fún ìgbà díẹ̀ kí á tó forúkọ silẹ̀ pẹ̀lú Andela.
Àwọn akẹ́kọ̀ọ́ Andela kò le kúrò kí ọdún 2 tó pé nínú ọdún 4 tó wà fún ẹ̀kọ́ náà.
Ní pàtó wọ́n gbà pé yóò tó ọdún 2 kí wọ́n tó lè san owó ìkẹ́kọ̀ọ́ padà ($15, 000), nítorí náà wọ́n gbé ètò àdéhùn kalẹ̀ láti yọ ìyókù owó náà bí o bá lọ kí ọdún 2 tó pé.
Bí o bá lọ lẹ́yìn oṣù 18, 1/4th lo jẹ bí o bá sì lọ lẹ́yìn ọdún 2 (oṣù 24), o ò jẹ́ wọ́n ní ohunkóhun, ààyè sì gbà ọ́ láti máa lọ.
Ètò ìforúkọsílẹ̀ Andela jẹ́ yí po ọdún tí wọ́n ń pè ní Ìyípo.
Ìyípo tó ń lọ lọ́wọ́ yóò parí ní ọjọ́ kẹwàá oṣù kẹta ọdún 2017.
Switch (Ó ṣeéṣe kó má ṣiṣẹ́ mọ́)
Switch jẹ́ ọ̀kan nínú àwọn àfikún titun sí ẹ̀kọ́ nípa ICT àti àgbékalẹ̀ ohun-èlò kọ̀ǹpútà àìrídìmú.
Wọ́n ní àfojúsùn ṣíṣe àwárí ẹ̀bùn ìmọ̀ ẹ̀rọ, ìtèsìwájú àti fífi sáàyè, Switch rí bi Andela àyàfi ìyàtọ̀ wọn ní ọ̀pọ̀lọpọ̀ ọ̀nà.
Níbi tí Andela ti fáàyè ọdún 4 sílẹ̀ fún ìkọ́ni àti gbígbani, àjọ Switch ń ṣe ti wọn fún ọdún 1 àti oṣù 3 - oṣù 3 fún ìdánilẹ́kọ̀ọ́ tó jinlẹ̀ tí ìgba ni síṣẹ́ fún ọdún 12 ní àwọn ilé-iṣẹ́ níbi tí àwọn akópa yóò tẹ̀síwájú láti máa kọ́ iṣẹ́ tí wọn yóò sì máa gbowó.
Láàrin gbùngbùn Yaba, àwọn akópa ní ilé ẹ̀kọ́ yóò rí oúnjẹ ọ̀sán ọ̀fẹ́ gbà lójoojúmọ́ àti owó kéékèèké fún ìrìn àjò àti ilé gbígbé.
Láti wọlé sí ilé ẹ̀kọ́ Switch fún oṣù mẹ́ta lọ́fẹ̀ẹ́, olùforúkọ̀ sílè kàn ní láti ní ẹ̀bùn rẹ̀ kí ó sì lọgbọn lórí.
Lẹ́yìn oṣù 3, ìdá owó oṣù wọn yóò di yíyọ láàrin ọdún 1 tí wọ́n bẹ̀rẹ̀ iṣẹ́.
Ní wíwò àwọn àmúyẹ, ilé iṣẹ́ Switch kò sí fún ọ bí o kò bá ní ìmọ̀ tẹ́lẹ̀ lórí kóòdù.
Ilé ẹ̀kọ́ Moat (Ó ń ṣiṣẹ́ lọ́wọ́)
Ilé ẹ̀kọ́ Moat fẹ́ "dí àlàfo tó wà láàárín ètò ẹ̀kọ́ àti ẹ̀ka ìmọ̀ ẹ̀rọ nípa pípésè iṣẹ́ fún ọ̀pọ̀lọpọ̀ ènìyàn tí kò níṣẹ́ lọ́wọ́".
Ìpínlẹ̀ Èkó ni wọ́n wà, Ilé ẹ̀kọ́ Moat sọ pé àwọn ń kọ́ àwọn olùgbédìde láti 'ibikíbi' láti lè bẹ́gbẹ́mu ní ohunkóhun káàkiri àgbáyé.
Àwọn olùforúkọ sílẹ̀ yóò ṣe ìdánilẹ́kọ̀ọ́ ìpàgọ́ ọlọ́sẹ̀-10 èyí tó dá lórí kíkọ́ ni lórí iṣẹ́ àkànṣe.
Láì wo ti bí ó ti jinlẹ̀ tó, àkókò ìkẹ́kọ̀ọ́ náà kúrú.
Síbẹ̀síbẹ̀, Ilé ẹ̀kọ́ Moat ti ṣe àmúlò ọgbọ́n ìkọ́ni sí àwọn ọ̀nà ìdánilẹ́kọ̀ọ́ rẹ̀.
Àwọn olùkópa yóò ṣiṣẹ́ fún wákàtí 7 gbáko lójoojúmọ́, wọ́n yóò sì lo wákàtí 4 míràn ní ilé.
Ìforúkọsílẹ̀ fún Ilé ẹ̀kọ́ Moat abala tó gbẹ́yìn parí nínú oṣù kejì, ṣùgbọ́n o lè wo ìkànnì wọ́n lórí ìtàkùn àgbáyé fún déètì abala tó kàn.
Projaro (Àfiṣiṣẹ́)
Projaro jẹ́ ilé iṣẹ́ tó kalẹ̀ sí Abuja, wọ́n máa ń gbà, wọ́n sì máa ń ṣe ìdánilẹ́kọ̀ọ́ àti ìrónilágbára láti di onímọ̀ ẹ̀rọ àgbáyé láàárín ọdún 1.
Bí o bá wà ní agbègbè Abuja tàbí ìwọ̀ oòrùn Nàìjíríà lápapọ̀, ìwọ ni Projaro wà fún.
Bí ó tilẹ̀ jẹ́ pé ìforúkọsílẹ̀ fún àwọn onímọ̀ ẹ̀rọ orí afẹ́fẹ́ tí kò ní mọ̀ kan kan ló wà fún tẹ́lẹ̀, Projaro ti wá ń gba àwọn olùforúkọ̀sílẹ̀ tó ní ìmọ̀ díẹ̀ lórí ètò kóòdù.
Lẹ́yìn tí o bà ti forúkọ sílẹ̀ láti darapọ̀ mọ́ àwùjọ náà, àwọn tó bá yege yóò kẹ́kọ̀ọ́ ní ìpàgọ́ fún ọ̀sẹ̀ kan èyí tí yóò jẹ́ ìgbéléwọ̀n tó parí láti yan àwọn tó yege.
Àwùjọ Projaro ní àfojúsùn pàtàkì lórí ṣíṣe iṣẹ́ àkànṣe, ìdánilẹ́kọ̀ọ́ ojú kojú àti torí afẹ́fẹ́, pẹ̀lú ìdánilẹ́kọ̀ọ́ tó fáàyè gba ìbéèrè fún àwọn olùkópa lákòkò ìdánilẹ́kọ̀ọ́ yìí.
Fún oṣù 3 yìí, àwọn olùkópa yóò gba ìdánilẹ́kọ̀ọ́ lórí oríṣi abala ìmọ̀ ẹ̀rọ orí afẹ́fẹ́ àti ìdarí ìmọ̀ ẹ̀rọ nígbà tí oṣù 3 tó tẹ̀lé ẹ yóò jẹ́ fún iṣẹ́ àkànṣe gbòógì èyí tó lè ní iṣẹ́ àkànṣe àdáṣe.
Ní oṣù 6 tó gbẹ́yìn ní àwùjọ Projaro, àwọn olùkópa yóò gbowó pé wọ́n ṣiṣẹ́ àkànṣe fún oníbàrà láì ríi, ní pípé tàbí ní ààbọ̀. Èyí dá lórí Ìfẹ́ inú wọn.
Sevocoder (Àfiṣiṣẹ́)
Pẹ̀lú àfojúsùn láti tètè "kó wọn ní àìgbọ́n", Sevocoder jẹ́ àbájáde nHub ní Jos, ní ìpínlẹ̀ Plateau. Wọ́n dojú kọ àwọn ọmọ ilé ẹ̀kọ́ girama.
Ètò náà gbèrò láti kó olùdásílẹ̀ 2000 jáde ní ìpínlẹ̀ Plateau ní ọdún péréte nípa kíkọ́ àwọn ọmọdé àti ọ̀dọ́ bí a ti ń kóòdù.
Níní àfojúsùn àwọn ọmọ kéékèèké tí ilé ẹ̀kọ́ jẹ́ ọ̀nà láti dí àlàfo tó wà ní àwùjọ ìmọ̀ ẹ̀rọ pàápàá ìṣètò kóòdù.
Lọ́wọ́ lọ́wọ́ Sevocoder ń gba àwọn olùforúkọ̀sílẹ̀ rẹ̀ láti àwọn ilé ẹ̀kọ́ gírámà ní Jos.
Síbẹ̀síbẹ̀, èrò wà láti nawọ́ ètò náà sí ẹnì kọ̀ọ̀kan àti àwọn òbí tó fẹ́ forúkọ ọmọ wọn sílẹ̀ fún ètò yìí láì pẹ́.
Bí o bá ń gbé láyìká Jos tí o sì nífẹ̀ẹ́ sí Sevocoder, kàn sí nHub.
Tún ẹ̀kọ́ kọ́ láti ọwọ́ CcHub
Ètò yìí wá láti owó Co-Creation Hub pẹ̀lú àfojúsùn àwọn ọmọ àti ọ̀dọ́ láàrin ọmọ ọdún 5 sí 18 ní ìpele Kíláásì alákọ̀bẹ̀rẹ̀ 1 sí kíláàsì SSS3.
Tún ẹ̀kọ́ kọ́ láti ọwọ́ CcHub ń lo ìmọ̀ ẹ̀rọ òde òní láti gbé ẹ̀kọ́ lárugẹ, kíkọ́ àwọn ọmọdé ní ẹ̀kọ́ ìmọ̀ ẹ̀rọ orí afẹ́fẹ́, ìdásílẹ̀ ìmọ̀ ẹ̀rọ orí afẹ́fẹ́ àti ọgbọ́n kóòdù.
Àwọn ètò yìí kì í ṣe ọ̀fẹ́, iye wọn wà láàárín ₦25, 000 sí ₦55, 000.
Ẹgbẹ́ òpin ọ̀sẹ̀: gẹ́gẹ́ bí orúkọ rẹ̀, ẹgbẹ́ òpin ọ̀sẹ̀ jẹ́ kíláàsì òní wákàtí 2 ní ọjọ́ Àbámẹ́ta fún àwọn tó wà ní ọjọ́ orí ọdún 5 sí 18 tí kò rí ààyè láàrín ọ̀sẹ̀.
Ọ̀sẹ̀ 6 ni ètò náà wà fún.
Lẹ́yìn ẹgbẹ́ ilé ẹ̀kọ́, ní gbogbo ọjọ́ Ìṣẹ́gun àti ọjọ́bọ̀, àwọn akẹ́kọ̀ọ́ Kíláásì alákọ́bẹ̀rẹ̀ 1 sí SSS3 máa ń ní àǹfààní láti lo wákàtí 1 ní ibi ẹgbẹ́ náà láti kọ́ bí a ti ń ṣe eré ìdárayá ti kọ̀ńpútà àti ìyàwòrán, kóòdù, òpónà ayélujára àti ètò kóòdù.
Ẹgbẹ́ Gap Year: èyí jẹ́ àlàkalẹ̀ fún àwọn akẹ́kọ̀ọ́ láàrin ọdún 1 kí wọ́n tó lọ ilé ẹ̀kọ́ gíga àti lẹ́yìn ilé ẹ̀kọ́ girama.
Wọn yóò lè kọ́ àwọn kókó ẹ̀kọ́ lórí ìgbé dìde ìkànnì ayélujára àti ètò kóòdù.
Níwọ̀n oṣù mẹ́rin mẹ́rin ni àwọn akẹ́kọ̀ọ́ máa ń wọlé fún ètò kóòdù yìí.
Ìforúkọsílẹ̀ fún oṣù mẹ́rin àkọ́kọ́ tí ọdún 2017 ti parí.
Síbẹ̀síbẹ̀, bí o bá nífẹ̀ sí i tàbí ọmọ rẹ kan nífẹ̀ sí í, ó lè forúkọ wọn sílè fún ìdá tó kàn ní oṣù mẹ́rin tó ń bọ̀.
Ìforúkọsílẹ̀ yóò bẹ̀rẹ̀ nínú oṣù kẹrin.
Àwọn Ètò Ààyè Ìpàsípààrọ̀ (Lè má jẹ́ àfiṣiṣẹ́ mọ́)
Àlàyé náà tó wà lórí ìkànnì rẹ̀ kà báyìí wí pé" [Àwa] Gbà ọ́ ní ọ̀ràn láti bẹ̀rẹ̀ iṣẹ́ olùgbédìde tàbí olùṣètò ní àwọn ilé iṣẹ́ ńlá ńlá ní gbogbo ilẹ̀ Áfríkà àti ju ibẹ̀ lọ.
Gbogbo ohun tí a bèèrè lọ́wọ́ rẹ ni Ìfẹ́ láti ní ìmọ̀, a ó sì ràn ọ́ lọ́wọ́ láti di ògbóǹtarìgì ní ṣíṣe ohun tí ó fẹ́ràn
Olórí ilé iṣẹ́ wọn wà ní Maryland ní ìpínlẹ̀ Èkó, Swap Space ṣe àgbékalẹ̀ ìkọ́ni to yááyì ní ìgbédìde ìkànnì ayélujára ní kíkún, ìrírí olùṣàmúlò àti ètò kóòdù Java.
Láti forúkọ sílẹ̀, o ní láti san owó tí kò ṣeé dá padà èyí tí ó jẹ́ ₦10, 000 tí kò ní sí nínú owó ilé ẹ̀kọ́ fún ìpele tó gbèyìn.
Ilé-ẹ̀kọ́ Ocean Digits (Lè má jẹ́ àfiṣiṣẹ́ mọ́)
Ilé ẹ̀kọ́ Ocean Digits kalẹ̀ sí Èkó tó sì ń ṣiṣẹ́ lórí ìgbédìde ìkànnì ayelu àti ti ìmọ̀ ẹ̀rọ orí afẹ́fẹ́ pẹ̀lú àfojúsùn láti 'ṣe àtìlẹyìn fún ìdàgbàsókè tó lọ deede fún ìmọ̀ ẹ̀rọ àti àwùjọ rẹ̀ nípa pípèsè ẹ̀bùn ènìyàn tó le wúlò fún àgbáyé ní àwọn ilé iṣẹ́ ìmọ̀ ẹ̀rọ ní Nàìjíríà'.
Ocean Digits ń pèsè ètò ẹ̀kọ́ ọlọ́sẹ̀ mẹ́rin lórí ẹ̀ka ìmọ̀ ẹ̀rọ kọ̀ọ̀kan láti ìpele tó kéré jù títí dé èyí tó ga jù.
Owó ilé-ẹ̀kọ́ fún àwọn ẹ̀kọ́ náà jẹ́ láti ₦40, 000 sí ₦60, 000, bí ìkànnì ayélujára náà sì ṣe sọ, àwọn ẹ̀kọ́ yìí wá pẹ̀lú ìsìnrú-kọ́ṣẹ́-síi olóṣù mẹ́ta tó lówó-ọ̀yà nínú nígbà tí o bá di olùṣẹ̀dá-ohun-èlò-kọ́mpútà-àìrídìmú tí ó ní ìwé-ẹ̀rí lọ́wọ́.
LearnFactory (Àfiṣiṣẹ́)
Ọ̀pọ̀lọpọ̀ ilé ẹ̀kọ́ kóòdù tó wà ní Èkó tàbí Abuja àti àwọn ìlú mìíràn, ṣùgbọ́n LearnFactory tó kalẹ̀ sí ìlú Aba ń wòye àti yí ìlànà yìí padà.
Ilé ẹ̀kọ́ kóòdù ń wá láti kọ́ àti láti ṣẹ̀dá "àwọn tó ní ìmọ́ọ́ṣe nínú ìmọ̀ ẹ̀rọ orí afẹ́fẹ́ àti àwọn tó ń ṣẹ̀dá oríṣi àwòrán àti àkọsílẹ̀".
Àwọn olùgbédìde bẹ̀rẹ̀ ìrìn àjò wọn ní LearnFactory nípa ṣíṣe ẹ̀kọ́ ọ̀fẹ́ (kìí ṣe ọ̀fẹ́ nígbà kan) fún oṣù 3 níbi ẹ̀kọ́ onípàgọ́ tó jinlẹ̀.
ElitePath (Àfiṣiṣẹ́)
Wọ́n kalẹ̀ sí ìlú Port-Harcourt, ìlú epo àti òṣèlú, ElitePath jẹ́ ilé iṣẹ́ ìmọ̀ ẹ̀rọ orí afẹ́fẹ́ tó rí ìdí àti àlàfo tó yẹ ní dídí ni ẹ̀ka ìmọ̀ ẹ̀rọ ní port Harcourt. Wọ́n sì pinnu láti dí àlàfo yìí nípa kíkọ́ àwọn olùgbé dìde tí kò nímọ̀ rárá di akọ́ṣẹ́mọṣẹ́.
ElitePath ní ìkọ́ni ọlọ́sẹ̀ méjìlá fún ẹ̀kọ́ ìgbé dìde ìkànnì ayélujára ní kíkún níbi tí àwọn akẹ́kọ̀ọ́ yóò ti kọ́ nípa ìmọ̀ ẹ̀rọ ti ìkànnì ayélujára láti ọ̀dọ àwọn akọ́ṣẹ́mọṣẹ́ bíi HTML, CSS, PHP, MYSQL, JavaScript abbl.
Kíláàsì máa ń wáyé ní ọjọ́ Ìṣẹ́gun àti ọjọ́bọ̀ ní aago 9am sí 12 ọ̀sán àti aago 1pm sí aago 4pm lójoojúmọ́.
Gẹ́gẹ́ bí òpónà ìtàkùn àgbáyé ElitePath ṣe sọ, ₦90, 000 ló parí gbogbo ẹ̀kọ́ náà.
Ìkọ́ni fúnra ẹni
Ohun kan tó kárí àwọn àwùjọ ìkọ́ni lẹ́kọ̀ọ́ tó wà ní orílẹ̀-èdè Nàìjíríà ni pé ọ̀pọ̀ wọn kì í fún àwọn ènìyàn tí kò ní ìmọ̀ tẹ́lẹ̀ lórí ètò kóòdù ní àǹfààní.
Àwọn tó ṣe ṣì ní ohun tó wù wọ́n àti ìṣègbè fún ìmọ̀ tẹ́lẹ̀ lórí kókó ọ̀rọ̀ kan bí ó ti lè kéré tó.
O lè kọ ara rẹ̀ lóòótọ́ láì kúrò nínú iyàrá rẹ̀ tàbí bu ọwọ́ lu ìwé àdéhùn pẹ̀lú ẹnikẹ́ni.
Gbogbo ohun tí o nílò láti jẹ́ kí ó ṣeéṣe ní ẹ̀rọ ayélujára tó yááyì àti ẹ̀rọ kọ̀ńpútà (àgbélétan).
Ọ̀nà sí kíkọ́ ìgbédìde ìmọ̀ ẹ̀rọ orí afẹ́fẹ́ jẹ́ èyí tí kò rọrùn.
Ṣùgbọ́n gẹ́gẹ́ bí àwọn akọ́ṣẹ́mọṣẹ́ ṣe sọ, láti di olùgbédìde ìmọ̀ ẹ̀rọ orí afẹ́fẹ́ tó dá ara rẹ̀ kọ́, ìdúró ṣinṣin àti okun láti túbọ̀ máa kẹ́kọ̀ọ́ ni àwọn àmúyẹ tó yẹ láti ní.
Ìṣẹ̀dá ìmọ̀ ẹ̀rọ orí afẹ́fẹ́ jẹ́ ẹ̀ka tó gbòòrò, mímọ abala tí o nífẹ̀ sí yóò jẹ́ ibi rere láti bẹ̀rẹ̀.
Àwọn ohun èlò láti bẹ̀rẹ̀ ni Codeacademy, Khan ilé ẹ̀kọ́ Khan, Treehouse, Udemy, PluralSight, Udacity, StackOverflow, Coursera, Github, W3 Schools, ìpàgọ́ kóòdù ọ̀fẹ́, FutureLearn, ìpín àti àwùjọ àwọn olùṣẹ̀dá lórí ẹ̀rọ agbagbe.
Ayàwòrán ológe Herb Ritts sọ wí pé ọ̀pọ̀lọpọ̀ ènìyàn tó ṣe àṣeyọrí ló kọ́ ara wọn.
Gbogbo rẹ̀ dá lórí pé ọ̀nà ìkọ́ni fúnra ẹni fún ọ ní àǹfààní èrò tó gbòòrò.
Nígbà tí ò ń gbìyànjú láti kọ́ ètò kóòdù fún ra rẹ̀, KA gbogbo nǹkan, WÒ FÍDÍÒ, kí o sì lo Ẹ̀RỌ TÓ MÁA Ń FÚN NI NÍ ÌDÁHÙN lórí ohun gbogbo tí kò yé ọ.
Ẹ ṣe alábàpàdé àwọn akọ́ṣẹ́mọṣẹ́ olóòótu tó ń ṣe àtúnṣe iṣẹ́ ní Modern Workplace Africa Conference (MWAC)
Nínú àwùjọ iṣẹ́ tí kò lè ṣe aláìgbèrú, jíjẹ́ aṣáájú nínú àwùjọ náà kì í ṣe àǹfààní nìkan bí kò ṣe pé ó pọn dandan.
Nítorí bẹ́ẹ̀ ni a ṣe pé yín láti darapọ̀ mọ́ wa ní ọjọ́ Àbámẹ́ta, 21 Oṣù Kẹwàá, Ọdún 2023 ni àwọn ìpele ìpàdé Modern Workplace Africa Conference (MWAC) níbi tí àrà tuntun ti pàdé ìmọ́ọ́ṣe.
MWAC ní àfojúsùn láti ró àwọn ènìyàn ní agbára, bóyá ò ń wáṣẹ́ ni, tàbí o jẹ́ akọ́ṣẹ́mọṣẹ́ àsìkò tàbí agbanisíṣẹ́.
Ṣùgbọ́n ohun ti ó ya MWAC sọ́tọ̀ ni àfojúsùn rẹ̀ pàtàkì lórí yíyí àwọn ilé iṣẹ́ padà nípa lílo ojútùú iṣẹ́ ìgbàlódé àti ìhùwàsí láti pèsè àyíká iṣẹ́ tó ṣe é fọkàn tán tó sì lè so èso.
Díẹ̀ lára àwọn olùbánisọ̀rọ̀ tí yóò mú àwọn ọ̀rọ̀ òkè wọ̀nyí ṣe ni:
Bolaji Shote, Àgbà olùdámọ̀ràn fún àwọn òṣìṣẹ́
Bolaji Shote jẹ́ ojúlówó agbà olùdámọ̀ràn fún àwọn òṣìṣẹ́ tó ní ìrírí bí ọdún 15 ó lé ní oríṣiríṣi ilé iṣẹ́.
Bọ́lájí kẹ́kọ̀ọ́ gboyè nínú ìmọ̀ èrò àti ìhùwàsí ènìyàn ní ilé ẹ̀kọ́ gíga ti Ilé-Ifè, ó sì jẹ ọmọ ẹgbẹ́ Chartered Institute of Personnel Management (CIPM).
Pẹ̀lú ìmọ́ọ́ṣe nínú ètò, ọgbọ́n àti abala ìyípadà ti ìṣàmójútó àwọn òṣìṣẹ́, Bọ́lájí yege nínú òfin ìgbédìde àti ìsàgbékalẹ̀, ètò àti ìṣe tó ń ṣàkóso ìdàgbàsókè.
Ìtọ́kasí iṣé tó yàn láàyò ní ṣíṣe àgbékalẹ̀ àti jíjẹ́ olùdarí àwọn ẹ̀ka ìṣàkóso àwọn òṣìṣẹ́ ní ilé iṣẹ́ mẹ́ta àti ọkàn tó ṣẹ̀ṣẹ̀ ń dìde bọ̀.
Ìbáṣepọ̀ pẹ̀lú ilé iṣẹ́ tó ń rí sí ìṣàkóso àwọn osise bí i Accenture, KPMG, and Ernst & Young ti gba Bọ́lájí láàyè láti lọ́wọ́ sí ìdàgbàsókè àti ìyípadà tó yááyì fún àwọn ilé-iṣẹ́.
Ó ti pèsè ètò ìdámọ̀ràn fún àwọn ilé-iṣẹ́ bí i UPDC Plc, The Great Place to Work, IPNX, CIPMN, and PZ Cussons Plc.
Àwọn iṣẹ́ yìí dá lórí ìkọ́ni-mọ̀ọ́ṣe, ìgbani-ṣíṣẹ́, ìgbélárugẹ agbani-ṣíṣẹ́, ìṣàkósọ ìmọ̀ọ́ṣe, ẹ̀kọ́ àti ìdàgbàsókè, ìtanná-wádìí òṣìṣẹ́ agbani-síṣẹ́ (HR), àti àṣẹ-àdéhùn òṣìṣẹ́.
Bọ́lájí lo ìṣe àtúpalẹ̀ èsì ìwádìí láti gbèrò ètò àbáyọ tó lọ́wọ́ sí ìlànà ìpinnu ṣíṣe.
Sọ̀rọ̀ sọ̀rọ̀ tó yanjú àti aṣagbátẹrù, Bọ́lájí ti kópa gẹ́gẹ́ bí sọ̀rọ̀ sọ̀rọ̀ ní ẹsẹ̀ kùkú àti ní àgbáyé.
Ìfọkànsìn Bolaji nawọ́ dé jíjẹ́ olùtọ́sọ́nà àwọn ọ̀dọ́ tó jẹ́ abarapá.
Láti ṣe àkàsí àwọn àṣeyọrí rẹ̀, wọn yẹ́ ẹ sí nípa fífún un ní àmì ẹ̀yẹ ọ̀kan lára àwọn 100 olúborí nínú iṣẹ́ tí wọ́n yàn láàyò gẹ́gẹ́ bí obìnrin ní orílẹ̀-èdè Nàìjíríà ní ọdún 2022 láti owó 9to5Chick.
Ó tún ti ṣiṣẹ́ ní Ìgbìmọ̀ fún èrò àti ọgbọ́n ìṣàgbékalẹ̀ tí Ibi ìkẹ́kọ̀ọ́ fún ìṣàkóso àwọn ènìyàn ní orílẹ̀-èdè Nàìjíríà nípa lílọ́wọ́sí àwọn èròǹgbà tó ní ìtumọ̀ sí ẹ̀ka ìṣàkóso àwọn ènìyàn gẹ́gẹ́ bí ohun èlò fún iṣẹ́ ṣíṣe.
Ìtara nípa ènìyàn, ìrìnàjò, mímọ àwọn ènìyàn káàkiri, àkọsílẹ̀, àti ìṣòrọ̀ níta gbangba. Bọ́lájí.
Ó tún jẹ́ olùfọkàn sìn fún ìlera ara àti ọkàn, ó sì ti lọ́wọ́ sí ọ̀rọ̀ tó níí ṣe pẹ̀lú ètò àwọn òṣìṣẹ́ àti ìgbani ṣíṣẹ́ fún àwọn ilé-iṣẹ́ ìwé ìròyìn bí i Punch àti àwọn ilẹ̀ iṣẹ́ ìgbóhùn sáfẹ́fẹ́ mìíràn, TechPoint Africa.
Yóò máa darapọ̀ mọ́ àwọn ilé iṣẹ́ ìmọ̀ ẹ̀rọ àti àwọn olórí ilé iṣẹ́ tó níí ṣe pẹ̀lú ètò àwọn òṣìṣẹ́ láti tàkurọ̀sọ lórí 'àwọn ọ̀nà tó ń ṣe àyípadà sí àwùjọ iṣẹ́ ṣíṣe ní Áfíríkà' ní ibi kíláàsì àgbà àwọn ènìyàn ọ̀tọ̀.
O lè darapọ̀ mọ́ àkókò ìtakùrọsọ̀ náà nípa fífi orúkọ sílẹ̀ níbí.
Teju Fola-Alade, Adarí Ènìyàn àti Àṣà, Mano
Tẹ́jú Fola-Aládé jẹ́ oluṣòwò àgbà tó ń ní ipa rere láàrin àwọn okoòwò ìmọ̀ ẹ̀rọ tó ṣẹ̀ṣẹ̀ ń dìde ní àwùjọ Áfíríkà.
Pẹ̀lú ìrírí tó lé ní ọdún mẹ́wàá láàrin ìgbédìde àti ìdàgbàsókè tó lóòrìn laarin àwùjọ ìmọ̀ ẹ̀rọ, ìmọ́ọ́ṣe rẹ̀ dé ìṣiṣẹ́ gbogbo gbò, ìṣètò àmójútó àwọn òṣìṣẹ́, ìṣètò okoòwò, ìṣàmójútó àwọn tí ọ̀rọ̀ kàn àti ìṣàmójútò iṣẹ́ ṣíṣe.
Teju ti fìdí ara rẹ̀ kalẹ̀ gẹ́gẹ́ bí ẹni tó ní ífọ̀n tó sì ṣe é gbẹ́kẹ̀lé láàrin àwọn àgbédìde àti àwùjọ ìṣàmójútó àwọn òṣìṣẹ, pẹ̀lú ìrírí ọdún 13 nínú àwùjọ ìmọ̀ ẹ̀rọ àti okoòwò orí afẹ́fẹ́, ó ń ṣiṣẹ́ ní pẹ̀kíǹpẹ̀kí pẹ̀lú àwọn olùdásílẹ̀ àti àwọn àgbà olókoòwò tí ìdàgbàsókè okoòwò tó mú yányán.
Mímọ agbára ìṣiṣẹ́ pọ̀ tó ní ìtumọ̀, ó fúnra rẹ̀ ṣe ìfilọ́lẹ́ àwọn àmì fún àṣeyege lórí gbogbo àwùjọ, kì í ṣe lórí àwọn òṣìṣẹ́ nìkan.
Gẹ́gẹ́ bí olùfidánilójú ní àwùjọ ọmọ Nàìjíríà, Tẹju lo ojú òpó rẹ̀ láti ṣe agbẹ́nusọ lórí ìyípadà ìlọsíwájú tó nítumọ̀, àwọn ìṣe okoòwò tó ní àlòpẹ́.
Tẹju ni olórí àwọn ọmọ ìlú àti àṣà fún Mano Nàìjíríà, okoòwò orí afẹ́fẹ́ tó jẹ́ ti ọ̀pọ̀lọpọ̀ orílẹ̀-èdè tó ń pèsè ọjà fún àwọn asàmúlò ní ìṣẹ́jú àti iṣẹ́ ṣíṣe rẹ̀ ní orílẹ̀-èdè púpọ̀.
Ó tún ń ṣàkóso àwọn ènìyàn àti àṣà, ìbófinmu àti ìgbọràn àti àwọn iṣẹ́ tó níí ṣe pẹ̀lú ìṣètò, jíjẹ́ olórí fún Ìgbésẹ̀ ìlọ́wọ́sí àwọn ènìyàn, olórí ìbádòwòpọ̀, ìrírí òṣìṣẹ́, ẹgbẹ́ ṣíṣe àti ìṣàkóso àṣà káàkiri Mano Nàìjíríà.
Tẹju yóò máa sọ̀rọ̀ lákòókò ìtàkurọ̀sọ̀ lórí HR Fest Stage pẹ̀lú àwọn onímọ̀ ẹ̀rọ àti àwọn olórí ìṣàmójútó òṣìṣẹ́ mìíràn ní ìpín náà.
Wọn yóò máa sọ bí ìṣàmójútó àwọn òṣìṣẹ́ àti olórí olókowò ṣe lè ṣe àmúlò ìmọ̀ ẹ̀rọ fún agbègbè iṣẹ́ tó nítumọ̀.
Tẹ ibí láti ní ìwé ìwọlé ìṣàmójútó òṣìṣẹ́ rẹ kí o sì kópa nínú àtúnṣe ibi ìṣiṣẹ́ àwọn ènìyàn.
Elsie Godwin, ẹni tí ó jẹ́ oludìjọ-dásílẹ̀ Cashwise Finance
Elsie Godwin jẹ́ olùpolówó, olùbásọ̀rọ̀ àti ìkànnì ìfohùn sáfẹ́fẹ́.
Ó jẹ́ olùfọ̀kansìn nípa mímú nǹkan dára sí i látàrí àwọn ọ̀rọ̀ tó ní àǹfààní, ìbásọ̀rọ̀ tó nítumọ̀, ìṣàkóso àwọn tó di ọwọ́jà ilé iṣẹ́ mú, ìbáṣepọ̀ fún ìdàgbàsókè, ìṣàkóso àwùjọ àti ọgbọ́n ìpolongo.
Iṣẹ́ rẹ̀ gẹ́gẹ́ bí akọ́ṣẹ́mọṣẹ́ olùpolówó wà káàkiri oríṣiríṣi ilé iṣẹ́ fún Web2 àti Web3.
Elsie kopa ribiribi nínú ìbáṣepọ̀ ilé ẹ̀kọ́ láàrin ilé ẹ̀kọ́ gíga Pan-Atlantic àti Emurgo Áfíríkà fún ìtẹ́wọ́gbà tó tẹ́lẹ̀ ra ní Áfíríkà.
CryptoTV Plus gbà á gẹ́gẹ́ bí ọ̀kan lára àwọn obìnrin 40 ní Áfíríkà nínú àkásódù.
Elsie jẹ́ akíkanjú olùfohun sáfẹ́fẹ́ tó ṣẹ̀ṣẹ̀ ṣe àjọ̀dún ọdún mẹ́wàá tí iṣẹ́ afẹ́fẹ́ tó ní ìtumọ̀.
Ó jé akẹgbẹ́ olùdásílẹ̀ ní ètò owó Cashwise, ìkànnì ìfowópamọ́ lórí ẹ̀rọ ìbánisọ̀rọ̀ níbi tí ó ti ń ṣe adarí ìpolówó àti ìdámọ̀ fún ìmọ̀ràn lórí ọjà àti kíkọ́.
Ó ti rán àwọn ilé iṣẹ́ kan lọ́wọ́ lórí ìdámọ̀ bí TotalEnergies àti ilé iṣẹ́ ìmọ̀ ẹ̀rọ SmallSmall láti ṣe àmúlò àwọn ìgbìyànjú ìpolówó látàrí ọgbọ́n ìpolówó olùfidánilójú àti ìṣàmójútó ní ilé iṣẹ́ ìfohun sáfẹ́fẹ́ Mind-Mastik.
Yóò máa darapọ̀ pẹ̀lú àwọn sọ̀rọ̀ sọ̀rọ̀ mìíràn ìtàgé gbogbo gbò láti sọ̀rọ̀ lórí "Ṣíṣe ojúlówó ìdámọ̀ ara ẹni: . ìdámọ̀ lórí ìpè"
Nwanne Nwonwu, olùdásílẹ̀ ilé iṣẹ́ Talent Pipeline
Nwanne wà lórí èròǹgbà láti kọ́ ọjọ́ iwájú tó wu ni nípa iṣẹ́ rẹ̀ láàrin àwùjọ ìdìdelẹ̀ ìmọ̀ ẹ̀rọ.
Olùgbédìde pàtàkì pẹ̀lú àfojúsùn gbòógì lórí ìgbédìde, ọgbọ́n, ìgbédìde àpapọ̀ àti ìdàgbàsókè tàbí ìfipamọ́ àwọn àṣẹ̀ṣẹ̀dìde.
Ó kẹ́kọ̀ọ́ gẹ́gẹ́ bí onímọ̀ lórí ìbágbépọ̀ àwọn ènìyàn, ó ní ìrírí àrà ọ̀tọ̀ nínú ìgbédìde okoòwò, ìṣàmójútó àwùjọ, ìṣàkóso àyípadà, ìṣàmójútó iṣẹ́ àkànṣe, ìbánisọ̀rọ̀ àti àjọṣe pọ̀.
Òun ni olùdásílẹ̀ ilé iṣẹ́ Talent Pipeline.
Lai pe, ó ṣe ìfilọ́lẹ́ ibi ìpàgọ́ fún ìkẹ́kọ̀ọ́ ìkọ́ṣẹ́ fún àwọn akẹ́kọ̀ọ́ ilé ẹ̀kọ́ gíga àti àwọn tó ṣẹ̀ṣẹ̀ jáde láti ní ọgbọ́n tí yóò rán wọ́n lọ́wọ́ láti ṣe àmójútó ibi iṣẹ́ àti ìgbé ààyè lápapọ̀.
Ní àkókò ìṣeré rẹ̀, ó máa ń kọ nípa àwùjọ ìkẹ́kọ̀ọ́ ti Nàìjíríà, ó sì ti wà ní àwọn ìkànnì oríṣiríṣi bí i Edugist.
Lọ́wọ́ lọ́wọ́, ó ń ṣiṣẹ́ gẹ́gẹ́ bí olùgbaninímọ̀ràn fún oríṣi ilé iṣẹ́, ó sì ti ṣe èyí ní ọ̀pọ̀lọpọ̀ ọ̀nà bí i àmì ẹyẹ fún àwọn oníṣẹ́ àdáṣe tilẹ̀ Áfíríkà àti FoundHER (àgbékalẹ̀ gbọ̀ngàn Plug and Play ti California, USA).
Nwanne àti àwọn sọ̀rọ̀ sọ̀rọ̀ mìíràn yóò máa sọ̀rọ̀ lórí 'dídí àlafo láàárín ìkànnì ìwé kíkà àti okoòwò' lórí ìtàgé gbogbo gbò.
Darapọ̀ mọ́ Nwanne, Elsie àti àwọn sọ̀rọ̀ sọ̀rọ̀ mìíràn lórí ìtàgé gbogbo gbò kí ó sì ṣe ìgbélárugẹ́ lórí bí ààyò iṣẹ́ ṣíṣe rẹ yóò tẹ̀síwájú sí ìpele mìíràn.
Ṣe àmúlò àǹfààní àwọn àkókò tó yááyì lórí ìpele mẹ́tẹ́ẹ̀ta ní bi àpéjọ ibi iṣẹ́ ìgbàlódé ti Áfíríkà tó wà fún oríṣi ìṣàpèjúwe àwọn ènìyàn fún ìdàgbàsókè àti ìgbédìde tó kún ojú òṣùwọ̀n ti ibi iṣẹ́ ṣíṣe ti Áfíríkà àti lápapọ̀.
Ṣé àbẹ̀wò sí ìkànnì modernworkplaceafrica.com láti gba kíláàsì àgbà elénìyàn pérete, kíláàsì lórí ìṣàkóso àwọn òṣìṣẹ́ tàbí ìwé ìwọlé fún ohunkóhun nísinsìnyí.
Casava tí wọ́n sọ ní onídùúró láti ọ̀dọ̀ ìjọba ti àpèjọ Ṣíṣe idúró pàdé ìmọ̀ ẹ̀rọ' tó ń pèsè owó nà ìlera fún gbogbo àwọn akópa tó forúkọ sílẹ̀
Casava, ilé iṣẹ́ oní kọ̀ńpútà tó jẹ́ olúborí ni wọ́n ti kéde gẹ́gẹ́ bí olùrannílọ́wọ́ àti onídùúró láti ọ̀dọ̀ ìjọba lórí àpèjọ tí gbogbo ènìyàn ti ń retí pẹ̀lú àkòrí 'Ṣíṣe ìdúró pàdé ìmọ̀ ẹ̀rọ " (IMT 2.0).
Èyí tí yóò wáyé ní 28 - 29 oṣù Kẹ̀sán ní Civic Centre, Ozumba Mbadiwe, Victoria Island, ní Èkó, Nàìjíríà. Àpéjọ IMT ní àfojúsùn láti kó papọ̀ àwọn olórí àti olùṣẹ̀dàá láàárín gbùngbùn ṣíṣe ìdúró àti ìmọ̀ ẹ̀rọ.
Casava ní ọ̀nà tààrà yóò nawọ́ owó fún ètò ìlera àrà ọ̀tọ̀ fún gbogbo àwọn aṣojú àti akópa nínú àpéjọ IMT 2.0 nínú ìbáṣepọ̀ tó ní ìtumọ̀ yìí, èyí tí ó ń ṣe atọ́kùn ìfọ̀kànbalẹ̀ fún odidi oṣù kan.
Èròǹgbà yìí ṣe àfihàn ìfarajìn tòótọ́ tí Casava ní sí àlàáfíà àwọn tí yóò wá sí àpéjọ náà àti ìfọkànsìn rẹ̀ láti mú kí àwọn ènìyàn ní, kí wọ́n sì lè jẹ àǹfààní ṣíṣe ìdúró.
Bode Pedro, olùṣàkóso ilé iṣẹ́ Casava fi ọ̀yàyà rẹ̀ hàn nípa àpéjọ àti àǹfààní ṣíṣe ìdúró: ìwúrí nìkan kọ́ ni Casava ní láti ṣe agbátẹrù àpèjọ IMT náà ṣùgbọ́n inú rẹ̀ dùn láti gbé ìfarajìn wa dé wíwà ní àlàáfíà àwùjọ wa síwájú sí i.
Gẹ́gẹ́ bí aṣèdúró ìjọba fún ìṣẹ̀lẹ̀ ọlọ́lá yìí, inú wa dùn láti ṣe ìpèsè owó fún ìlera fún gbogbo àwọn tó forúkọ sílẹ̀ fún odidi oṣù kan.
Ìjẹ́rìsí ìfọkànsìn wa ni láti mú dára sí i, ayé àwọn ènìyàn láti ara àwọn ojútùú ìṣẹ̀dá àti ṣíṣe ìdúró
Odion Aleobua, ẹni tí ó pe àpéjọ ṣíṣe ìdúró pẹ̀lú ìpàdé ìmọ̀ ẹ̀rọ sọ̀rọ̀ lórí ìbáṣepọ̀: " Inú wa dùn láti gba Casava gẹ́gẹ́ bí onídùúró ti ìjọba fún àpéjọ IMT".
Ìfarajìn sí àlàáfíà àwọn tí yóò wá sí àpéjọ náà papọ̀ pẹ̀lú àfojúsùn wa láti ṣẹ̀dá ìrírí àpéjọ tó ní ipa rere, tó sì ń ṣe ìmú dára sí i.
Ètò ìlera olówó yìí ń pèsè iyì fún àwọn olùkópa wa
Àpéjọ IMT 2.0 ti ní àwọn aṣojú láti ilé-iṣẹ́ 25 tó níí ṣe pẹ̀lú ṣíṣe ìdúró, ìmọ̀ ẹ̀rọ, ọ̀nà ìbánisọ̀rọ̀ àti àwọn ẹ̀ka kéékèèké míràn, èyí yóò ṣe àfihàn oríṣi ohun fún àwọn tí yóò sọ̀rọ̀, itàkurọ̀sọ ẹlẹ́gbẹ́jẹgbẹ́ àti ìkọ́ni pẹ̀lú àfojúsùn lórí ìdìdelẹ̀ àwọn ohun tó ń lọ, ìpèníjà àti àǹfààní nínú ẹ̀ka ìṣèdúró àti ti ìmọ̀ ẹ̀rọ.
Àwọn tí yóò wá lè wá ní òye tó ní ìtumọ̀ kí wọ́n sì lè gbádùn àfikún ètò àbò ti ètò ìlera tó níí ṣe pẹ̀lú owó láti ọwọ́ Casava.
Ìgbọ̀wọ́ Casava àti àgbékalẹ̀ ètò ìlera tó níí ṣe pẹ̀lú owó ṣe àfihàn ìfarajìn sí ìtèsìwájú àgbékalẹ̀ àrà tuntun, ìbáṣepọ̀ àti àṣeyege láàrin àwọn ilé iṣẹ́ tó níí ṣe pẹ̀lú ṣíṣe ìdúró nígbà tí ó ń kópa tó ní ìtumọ̀ nínú ayé àwọn tí yóò wá sí àpéjọ náà
àwọn ilé iṣẹ́ tó níí ṣe pẹ̀lú ṣíṣe ìdúró nígbà tí ó ń kópa tó ní ìtumọ̀ nínú ayé àwọn tí yóò wá sí àpéjọ náà.
Casava darapọ̀ mọ́ àwọn onígbọ̀wọ́ tó làmìlaaja fún àpéjọ náà bí í Microsoft, Leadway, Old Mutual, and aYo Nàìjíríà.
Itel ṣe àfihàn àgbéjáde itel S23+ ní Nàìjíríà pẹ̀lú MTN àti Google
Itel, ilé iṣẹ́ ẹ̀rọ ìbánisọ̀rọ̀ olúborí nílẹ̀ Áfíríkà ti ṣe àgbéjáde olórí ẹ̀rọ ìbánisọ̀rọ̀ rẹ̀ tuntun, ìyẹn Itel S23+ ní Nàìjíríà.
Ayeye náà, èyí tó wáyé ní 19 Oṣù Kẹsàn-án, ọdún 2023 ní Radisson Blu Anchorage Hotel, Victoria Island, Èkó jẹ́ ìṣẹ̀lẹ̀ àgbà ìyanu onípele mẹ́ta.
Ó kéde Itel S23+ náà, Itel ni ile ise ẹ̀rọ fóònù ìléwọ́ aṣefáfá àkọ́kọ́ tí yóò ní ojú ìwòran tó tóbi níwọ̀n AMOLED 3D, ààyè ìkónǹkan sí tó tó 256, ààyè fún ìṣiṣẹ́ tó tó mẹ́rin dín lógún àti àǹfààní ìdápadà pàtàkì olóṣù mẹ́rin dín lógójì.
MTN, olórí nínú ìlànà ìbánisọ̀rọ̀ yóò máa pèsè dátà olódidi fún àwọn tó ń ṣàmúlò Itel S23+.
Itel náà ti darapọ̀ mọ́ Google láti pèsè ẹ̀rọ ìbánisọ̀rọ̀ tó dára pẹ̀lú àwọn èròjà Google tí wọ́n ti pèsè sílẹ̀ lórí ẹ̀rọ ìbánisọ̀rọ̀ yìí, èyí tí yóò fìdí iṣẹ́ ṣíṣe tààrà múlẹ̀ àti àbájáde tó ní ìtumọ̀ fún àwọn aṣàmúlò rẹ̀.
Ní ìrírí ìmọ́ọ́ṣe tó ṣe é fojú rí àti ilìṣàfihàn lórí AMOLED 3D Curved Display
Èyí tó jẹ́ pàtàkì sí Itel S23+ ni ojú ìṣàfihàn ohun tó ní tó ga tó sì fẹ̀ tó jẹ́ 6.78-inch FHD+ AMOLED 3D tó ń mú ìwòran dára sí i dé ìpele míràn.
Igun ìbòjú onípele-59 àti ìpín ìbójú-sí-ara onípele-gíga 93% ṣẹ̀dá ìrírí ìran onídán tí ó ń so ọkàn ró.
Itel S23+ náà ní ìpaláro DCI-P3 99%, ìgbérú 12% ju àwọn aṣáájú rẹ̀ lọ.
Èyí rí i dájú pé àwọ̀ rẹ̀ dára, ó gùn régé, ó sì báyé mu.
Èyí, lápapọ̀ pẹ̀lú ẹ̀yà rẹ̀ ń ìfijíṣẹ́ àrà ọ̀tọ̀ pẹ̀lú àlàyé kíkún.
Síwájú sí i, ìmọ̀ ẹ̀rọ òní ìka ọwọ́ fikún ìrọ̀rùn àti ààbò.
Gíláásì Gorilla 5 ti Corning lórí dígí-ìbòjú náà ń pèsè ìrírí ìfọwọ́kàn aláìlẹ́gbẹ́ àti ààbò lọ́wọ́ jíjábọ́ lójijì.
Ṣe àbápàdé Aivana GPT: Ìrànwọ́ ajẹmọ́-ìmọ̀ Àtọwọ́dá (AI) rẹ tó rọrùn láti lò.
Ṣíṣe Iṣẹ́ lórí Itel OS13, item S23+ náà ní Aivana GPT, Ìmọ̀ Àtọwọ́dá (AI) àti ìrànwọ́ olóhùn tí ó ń fúnni ní àtìlẹyìn adá-ṣiṣẹ́ tí ó sì ran àwọn olùlò lọ́wọ́ láti ṣe iṣẹ́ ní kíá àti ní ìrọ̀rùn pẹ̀lú ìlò àṣẹ ìfọhùn.
Ọwọ́jà Agbára Aivana GPT dé WhatsApp, orin, àtẹ̀jíṣẹ́, ìlò máàpù, ojú-ọjọ́, ìtumọ̀-èdè, àti ọ̀pọ̀ irú ẹ̀ mìíràn.
Iṣẹ́ aláìlẹ́gbẹ́ pẹ̀lú ìpamọ́ àìmọníba àti bátìrì ńlá kan
itel S23+ ṣe àtúnṣe sí agbára ìpamọ́ pẹ̀lú RAM tí ó tó 16GB àti ibi ìpamọ́ inú oníwọ̀n 256GB.
Ìmọ̀-ẹ̀rọ RAM tuntun gbígbòòrò rẹ̀ ṣe àmúlò àfikún 8GB láti ara ROM, tí ó sì ń fi ààyè gba ìṣípòpadà tó já geere láàrin aápò tí ó tó 20.
Èyí fúnni ní àǹfààní ṣíṣe ọ̀pọ̀ iṣẹ́ papọ̀ lẹ́ẹ̀kan ṣoṣo lọ́nà tó rọrùn tó sì mú yányán, kódà ní ní àwọn àsìkò iṣẹ́ alápọn.
Ya àwòrán àwọn àsìkò tóo nífẹ̀ẹ́ pẹ̀lú àwọn kámẹ́rà onímọ̀ àtọwọ́dá
Itel S23+ ní àwòjíjí ìyara-ẹni-láwòrán 32MP onímọ̀ àtọwọ́dá èyí tí kámẹ́rà ayàwòrán gbọọrọ 50MP tẹ̀lé láti ya àwòrán àwọn ìṣẹ̀lẹ̀ ní kíkún.
Pẹ̀lú àlàfo ńlá F1.6, kámẹ́rà náà ń sọ iná àgbàwọlé dí títóbi sí I, èyí tí ó ń yọrí sí àwòrán fọ́tò tó hàn kedere kódà ní àwọn ipò tí iná bá rí bẹ́lúbẹ́lú.
Ipò ìtẹ̀lé-ojú aláyìípadà tuntun rí I dájú pé kò sí ìṣẹ̀lẹ̀ kan tí ó lọ láìrí ká sílẹ̀, èyí tí ó ṣe ìgbélárugẹ fún yíya àwọn àwòrán aláìlábùkù.
Síwájú sí i, àbùdá ìyàwòrán Lite mú àwòrán fọ́tò rẹ lọ sí àwọn ìpele gíga, nípasẹ̀ pípèsè àwọn ohun àṣàyàn ara ẹni láti fi pẹ̀lẹ́kùtù ṣe ìgbélárugẹ fún gbogbo agbọn àwòrán fọ́tò rẹ, èyí tí ó bẹ̀rẹ̀ láti orí àwọ̀ ara sí àwọn àbùdá ojú àti ìwò ojú.
Gẹ́gẹ́ bí ẹ̀rọ fóònù ìléwọ́ aṣefáfá àkọ́kọ́ oní ìbòjú elérè ìtẹ̀-sẹ́gbẹ̀ẹ́, itel S23+ lààmì laaka kan nínú wíwá àwọn ààlà ìmọ̀-ẹ̀rọ onítẹ̀síwájú, èyí tó ń gbé ìtẹ́lọ́rùn àwọn olùlò ga tí ó sí ń mú ìsọdọ̀tun wá fún ọ̀pọ̀lọpọ̀ àwọn olùlò.
Ìfarajìn itel sí ìtẹ́lọ́rùn oníbàárà hànde nínú àwọn ohun tí S23+ pèsè.
Itel S23+ wá pẹ̀lú àtìlẹyìn ìdánilójú-ìlò oní oṣù-36 tó wúni lórí àti ìpààrọ̀ ìbòjú lọ́fẹ̀ẹ́ olóṣù-6, èyí tí ó ń ṣe àfihàn ìgboyà àti ìgbẹ́kẹ̀lé itel nínú àbùdá ìlálòpẹ́ àwọn ọjà àti iṣẹ́ wọn.
Òkè Umurhohwo nígbà tí ó ń sọ̀rọ̀ níbi ayẹyẹ náà, ẹni tí ó jẹ́ olùṣàkóso fún ìpolówó ọjà (West Africa 1) sọ wí pé àfojúsùn wa ní ilé iṣẹ́ Itel ni láti dí pínpín tí ìmọ̀ kọ̀ńpútà pín nípa mímú àrà tuntun nínú ìmọ̀ ẹ̀rọ wà ní àrọ́wọ́tó àti kí owó rẹ̀ mọ ní ìba.
Pẹ̀lú ṣíṣe àfihàn ẹ̀rọ ìbánisọ̀rọ̀ oní kọ̀ńpútà Itel S23+, à ń gbé Ìgbésẹ̀ tó yẹ láti yí ayé àwọn aṣàmúlò orílẹ̀-èdè Nàìjíríà padà."
Itel S23+ náà ti wà ní àrọ́wọ́tó ní gbogbo ilé ìtajà Itel káàkiri orílẹ̀-èdè àti lórí ìkànnì ọjà títa Jumia, tó ń rí i dájú pé ó wà ní àrọ́wọ́tó àwọn aṣàmúlò káàkiri orílẹ̀-èdè Nàìjíríà.
Pẹ̀lú iye rẹ̀ tó wà ní ìfigagbága pẹ̀lú àwọn ẹ̀yà rẹ̀ tó wú ni lórí, Itel S23+ náà yóò fẹ́ ẹ̀ le di ààyò ẹ̀rọ fóònù aṣefáfá fún àwọn ọmọ orílẹ̀-èdè Nàìjíríà tó ń wá ojúlówó láì ṣègbè.
Nípa Itel:
Ó jẹ́ dídá sílẹ̀ ní nǹkan bí i ọdún 10 ó lé, Itel jẹ́ ẹ̀ka tó ń ṣe àgbékalẹ̀ ìgbé ayé ìrọ̀rùn fún gbogbo ènìyàn.
Ní gbígba “Jẹ́ Ìgbádùn ayé tó dára” gẹ́gẹ́ bí ìwòye ìdámọ̀ rẹ̀, àfojúsùn Itel ni láti pèsè àwọn ohun èlò iná ẹ̀lẹ́tíríìkì tó jẹ́ olówó pọ́ọ́kú àti àwọn ohun èlò amáyé rọrùn fún gbogbo ènìyàn.
Ó ń ṣàkóso ìmọ̀ ẹ̀rọ nípa fífi ààyè ìwọlé sílẹ̀ sí àwùjọ ìmọ̀ ẹ̀rọ àti ààyè ìbáṣepọ̀ pẹ̀lú àwọn oníbárà tí kò ní àǹfààní sí i tẹ́lẹ̀.
Lẹ́yìn bí ọdún 10 tí ó ti ń dàgbà, Itel ti gbèrú sí i nínú àwọn ọjà tó lé ní àádọ́ta káàkiri àgbáyé.
Itel ní àgbékalẹ̀ tó pọ̀ fún ẹ̀rọ ìbánisọ̀rọ̀ alágbèéká oní kọ̀ńpútà, ẹ̀rọ amóhùnmáwòrán, oríṣi ohun èlò, ohun èlò iná ẹ̀lẹ́tíríìkì, ohun èlò nínú ilé, ẹ̀rọ alágbélétan àti àwọn ohun èlò amáyé rọrùn.
Ní 2022, ó jẹ́ ẹ̀ka ẹ̀rọ fóònù ìléwọ́ aṣefáfá tó ṣe ipò kìíní lábẹ́ $100 àti àkọ́kọ́ irúfẹ́ ẹ̀rọ ìbánisọ̀rọ̀.
LibertyPay mú ìyípadà bá ẹ̀ka gbẹ̀fẹ́ Nàìjíríà pẹ̀lú àṣeyọrí káàdì àjọ oní-díjítà 150, 000
……Yan Nosiru Sonoiki gẹ́gẹ́ bí i Olórí Òṣìṣẹ́
LibertyPay, tí í ṣe aṣáájú ile-iṣẹ́ tí ó ń rí sí sísan àti ìpínká owó díjítà ní Nàìjíríà, ti fi ètò àti díjítà sí Àjọ dídá àti ìfowópamọ́-ẹlẹ́jẹ̀wọ̀n pẹ̀lú ètò ńlá láti pín káàdì díjítà tó lé ní 150, 000 fún onírúurú oníbàárà tí wọ́n ń kópa nínú àwọn ẹgbẹ́ àjọ dídá ní Nàìjiríà ní oṣù mẹ́ta tó kẹyìn ọdún 2023.
Ìsọdọ̀tun pẹ̀lú ìlò-díjítà tí LibertyPay ṣe fún Àjọ dídá, èyí tí í ṣe ètò gbígba àjọ àti ìfowópamọ́-ẹlẹ́jẹ̀wọ̀n tí ó ti wà ti pẹ́ ní Nàìjíríà, ti ṣe tán láti mú àwọn àwùjọ dàgbà, dá kún ìgbà-wọnú ètò ìṣúná, yí ayé àwọn ènìyàn padà nípasẹ̀ ètò díjítà tí ó wà ní ìbámu pẹ̀lú ọ̀làjú.
Gẹ́gẹ́ bí Igbene Otimeyin tí í ṣe Aláṣẹ àti Olùdarí LibertyPay ṣe sọ, pẹ̀lú ìsọ-àjọ-dídá-dọ̀tun, ilé-iṣẹ́ náà rí èrè tó lé ní ìlọ́po 150 nípasẹ̀ àkójọ ìfowópamọ́ onírọ̀rùn tí àwọn alájọ tó ti wà tẹ́lẹ̀ ṣe fún àwọn olùkópa nínú àjọ, èyí tí í ṣe ètò alákànṣe, tí àwọn ènìyàn ní àǹfààní sí tó sì tún hànde, àti ìmúpadàbọ̀-‘sipò elétò ìṣùná tó dúró ṣinṣin látàrí àti tún ayé àwọn ọmọ Nàìjíríà ṣe.
“Ó ti pẹ́ tí ètò Àjọ dídá ti jẹ́ ògúnná-gbòǹgbò ọ̀nà ìfowópamọ́ gbẹ̀fẹ́ ẹlẹ́jẹ̀wọ̀n tí ó ń fa ìgbẹ́kẹ̀lé àti ìmúdúró àwùjọ.
Ṣùgbọ́n ṣá, àwọn ìṣe ìgbà pípẹ́ yìí ti nílò ìmúgbèrú dígítà láti lè bá ayé òde-òní mu.
LibertyPay lo àǹfààní yìí pẹ̀lú àjọṣepọ̀ àwọn òṣìṣẹ́ ilé-iṣẹ́ láti bẹ̀rẹ̀ ìgbà titun tí ó ní i ṣe pẹ̀lú ìpínd-ìṣúná-dọ́gba àti ìrónilágbára tí kò ní kàn mú ìgbésẹ̀ ìfowópamọ́ ṣiṣẹ́, ṣùgbán tí yóò jẹ́ dá kún àkóyawọ́ ìṣúná àti ìṣirò-jábọ̀ láti ọwọ́ gbogbo ẹgbẹ́, ” Otimeyin ṣàlàyé.
Ó tẹ̀síwájú pé, ‘‘ní pàtó, à ń ró àwọn alájọ lágbára pẹ̀lú ẹ̀rọ ìsanwó ọjà tó lé ní 1000 èyí tí ó ṣe é lò pẹ̀lú títẹ *347*180*4#.
Àwọn ẹ̀rọ yìí mú kí ó rọrùn fún àwọn alájọ láti ṣe àkóso àkójọ àjọ dídá àti owó gbígbà, èyí tí ó wọ́gi lé wàhálà ìwé lílò.
Pẹ̀lú bí àwọn alájọ yìí ṣe ń dákún ìṣílọ sí Àjọ oní-díjítà, à ń retí àjọ dídá oní-díjítà tó tó bílíọ́nù márùn-ún náírà lósù tàbí èyí tó tó mílíọ́nù $5.5 tó wú ni lórí.
Ìṣípòpadà ńlá yìí ṣetán láti mú ìgbàwọnú ètò ìṣúná gbòòrò fún àwọn ẹ̀ka iṣẹ́-gbẹ̀fẹ́ ní Nàìjíríà.”
Ẹ̀wẹ̀, LibertyPay ti kéde Nosiru Sonoiki gẹ́gẹ́ bí Adarí Ètò Iṣẹ́ titun fún ilé-iṣẹ́ náà.
Nosiru ti fi ìgbà-gbogbo ṣe àfihàn ìfarajìn tí ó gbọn-n-gbọ́n àti ipá tó lámì láti dákún àjọṣepọ̀ tó dán mọ́rán lásìkò tó wà lórí àga-ìṣàkóso, pàápàá jùlọ gẹ́gẹ́ bí Adarí Àjọ Ìfowópamọ́ àti Ìdàgbàsókè Òko-òwò.
Ní ipò rẹ̀ titun yìí, Nosiru Sonoiki yóò máa darí akitiyan láti mú Ajọ oní-díjítà ti LibertyPay dàgbà pẹ̀lú gbogbo ohun àìgbọdọ̀-má-ṣe.
Bí àtúnṣe ṣe ń dé bá LibertyPay yìí, ó tọ́ ká kíyèsí pé Báńkì Àpapọ̀ Nàìjíríà tètè mọ rírì ipa rẹ̀ nínú ètò yìí, èyí tó mú kí wọ́n fún un ní àmì-ẹ̀yẹ AIP labẹ́ ìsọ̀rí supernatant ní oṣù kìn-ín-ní 2023.
Èyí kéde ọjọ́-iwájú tó dára fún LibertyPay gẹ́gẹ́ bí ó ṣe gba ààyè titun nínú ètò tó ní í ṣe pẹ̀lú ìgbàwọnú ètò ìsúná fún àwọn ọmọ Nàìjíríà.
Ìkànnì dátà, Statisense, títún nǹkan ṣe àti wíwá owó láti fi darapọ̀ mọ́ ìran AI
Ní àwùjọ tí ìyípadà ọ̀tun ń dé bá ìmọ̀ ẹ̀rọ, Statisense, ilé-iṣẹ́ tí ó ń jẹ́ aṣáájú fún dátà, kéde ìyípadà tí ó làmìlaaka àti ìfilọ́lẹ̀ ti ìkànnì Al tí a ṣètò láti ró okòwò lágbára jákèjádò ilẹ̀ Adúláwọ̀.
TÍ a mọ tẹ́lẹ̀ fún lílo dátà onírúurú àwòrán àti fífi ààyè sílẹ̀ fún bíbéèrè ohun kan, Statisense ti gbé ìgbésẹ̀ tí ó létò nínú òye àtọwọ́dá, gbígbé ara lé ànfààní tí ó ń dàgbà sókè làgbáyé.
Àlà-ilẹ̀ dátà gbogbogbò
Ọ̀kan lára ìpènìjà ńlá tí Áfíríkà ń kojú ni àìlè ṣètò àti ṣe àfihàn dátà rẹ̀ ní ọ̀nà tí yóò mú ìpinnu tètè di ṣíṣe kíákíá fún àwọn olókòwò, ìjọba, àti àwọn oníbàárà.
Nítorí náà, tí a bá gbà á wọlé tọwọ́tẹṣẹ̀, AI tí ó máa ṣẹ̀dá tí ó sì máa ń ṣàlàyé fún ni ní àwọn ipa tí ó kún ojú òṣùwọ̀n láti mú Áfíríkà ní iyebíye ohun tí ojú pẹ̀lú àwọn tó kù lágbàáye, èyí tí ó ń mú àyípadà dé bá oríṣìíríṣìí ẹ̀ka pẹ̀lú dátà tuntun tí a ṣẹ̀dá láàárín àwọn àlà-ilẹ̀ oníbàárà bí i ètò ìlera, ètò -ìsúná, ìdánimọ̀, ọjà, ètò ẹ̀kọ́, àti púpọ̀ bẹ́ẹ̀.
Wíwọ inú AI
Pẹ̀lú ìpètepèrò 500 mílíọ̀nù jákèjádò ìkànnì ayélujára bí a ṣe ń sọ̀rọ̀ àti orísun àwọn tí wọ́n ń fẹ́ ètò náà tí ó ti ń ju 150, 000, Statisense jẹ́ ilé-iṣẹ́ ní Nàìjíríà tí ó jẹ́ aṣáájú nínú irúfẹ́ dátà tí à ń lo orísìírísìí àwòrán, pẹ̀lú ètò pínpín dátà tí ọ̀pọ̀ ènìyàn ń tẹ̀lé láti orí àwọn oníbàárà sí àwọn adarí okòwò, àwọn aṣojú ilé iṣẹ́, àti àwọn ilé-iṣẹ́ ìjọba.
Síbẹ̀síbẹ̀, pẹ̀lú ìbéèrè fún ṣíṣe àlàyé tí AI fún ní agbára tí ó gòkè, Statisense ń yí kọjá pínpín dátà àti ìlò àwòrán sínú ìkànnì AI fún àwọn okòwò pẹ̀lú APIs tí ó ṣí sílẹ̀ fún àwọn tí wọ́n ń ṣẹ̀dá rẹ̀.
TÍ wọ́n bá bi mí nípa ìyípadà, Rihannat Amoo, olórí, ohun èlò sọ pé: "A rí ànfààní tí ó kọjá gbígba dátà jọ àti ìlò àwòrán, láti pèsè àwọn ohun èlò tí ó máa ń mú ìyípadà débá àwọn okòwò ojoojúmọ́.
A gbàgbọ́ pé àwọn ohun èlò fún AI wa tí a ṣẹ̀dá lọ́nà ìṣe yóò fún ìwé ìṣeré wa ní ìtumọ̀ tuntun fún àwọn okòwò jákèjádò Áfíríkà."www.statisense.co
Ìlànà ti Statisense
Ìyanjú Statisense tuntun ti AI yóò dojúkọ àwọn ìṣòro ní agbègbè fífi owó pamọ́ sí ilé -ìfowópamọ́, ìṣèdúró, ṣíṣe àwárí ìdánimọ̀, ìfojúsùn sínú ọjà ètò -ìsúná, ṣíṣe àtúpalẹ̀ ìwé tí ń ṣe àfihàn èrò àti bẹ́ẹ̀ bẹ́ẹ̀ lọ.
Jude Francis, òṣìṣẹ́ tí ó jẹ́ olórí fún ìmọ̀ ẹ̀rọ ní Statisense, yànyànná eléyìí, "À ń pèsè ìkànnì tí yóò máa ṣe ìrànwọ́ láti ṣe àyípadà sí àwọn ohun tí ó jẹ́ dátà sí ìtàkùrọ̀sọ, ìròyìn ipele ilé-iṣẹ́ àti àwọn àwòrán ohun tí ó ń fún ni ní ìròyìn ní kánkán bí àpẹẹrẹ, nínú ọkàn nínú àwọn ìṣẹ̀lẹ̀ púpọ̀ tí ó ti ṣẹlẹ̀, a ti kọ́ àwọn aláwòṣe wa láti máa ṣe ohun tí ó ṣe fi ń yangàn nínú ìròyìn àti ṣe àwárí àfojúsùn láti ọ̀nà ètò ìsúná ní ọ̀nà tí àwọn tí à ń béèrè ìtọ́nisọ́nà lọ́wọ́ wọn ní Big Four á lè ṣé, gbogbo rẹ̀ láàárín ìṣẹ́jú àáyá."
Lọ́wọ́lọ́wọ́báyìí nínú àṣàyàn Beta, Statisense yóò máa lépa àwọn ẹjọ́ tí ilé-iṣẹ́ kọ̀ọ̀kan ti lò bíi yíyá àfojúsùn, ṣíṣe àlàyé lórí ọjà fún káràkátà àti ìpinnu ṣíṣe, àfojúsùn fún gbígba ìwé tí ó ṣàfihàn irúfẹ́ ìdúnàdúrà tí ó wáyé láàárín ẹni tí ó ra nǹkan àti ẹni tí ó tà á àti owó sísan, gbígba owó aláwòkọ́ṣe, àfojúsùn ìdókòwò tí ẹnìkan dìmú, àti bẹ́ẹ̀ bẹ́ẹ̀ lọ.
Àfojúsùn ìdàgbàsókè
Láàárín ọdún mẹ́ta, a fẹ́ kí wọ́n máa rí wa gẹ́gẹ́ bí i adarí ìsọ̀rí ní Áfíríkà àti AI ní inú okòwò, tí yóò máa bùkún iyì fún àti àwọn oníbàárà àti àwọn olùdókòwò, tí wọ́n ti tìwá lẹ́yìn láti yí èyí padà sí okòwò àgbáyé, "Fẹ́mi Béjídé, ẹni tí ó jẹ́ ọ̀kan lára olùdásílẹ̀ Statisense, sọ o pẹ̀lú ìgboyà.
Tí Statisense bá lè mú èyí kúrò, yóò jẹ́ àmì ohun tí ó làmìlaaka nínú ìyípadà tí ó débá ṣíṣe ìtúpalẹ̀ dátà àti AI lórí orílẹ̀-èdè, ríró okòwò lágbára láti gba ipele tuntun èyí tí àti ṣe àṣeyọrí jẹ́ ohun tí ó ń fún àfojúsùn lágbára.
Ní ìkádìí, Fẹ́mi tún sọ pé pẹ̀lú gbogbo ìṣípò padà AI, Statisense sì jẹ́ olódodo sí títẹ̀ síwájú nínú ètò rẹ̀ tí ó jẹ́ ọ̀fẹ́ fún ètò ọrọ̀ ajé tí ó kan gbogbo ètò àfojúsùn orílẹ̀-èdè nípasẹ̀ àwọn ìkànnì tórọ́fọ́nkálé rẹ̀.
"Ohùn ni ohun tí ó gbé wa débi lọ́nà àkọ́kọ́ àtúnṣe tí ó ti dé bá ìkànnì AI wa yóò ṣe ìrànwọ́ láti máa ṣe ìjíṣẹ́tí yóò pọ̀ fún ètò dátà fún àwọn oníbàárà.".
Nípa Statisense
Statisense jẹ́ ilé-iṣẹ́ tí ó jẹ́ aṣáájú fún dátà tí ó ń ṣe ìṣípòpadà sínú lílo AI láti mú ìdẹ̀rùn bá dátà àti àwọn ìwé èrò fún olókowò, oníbàárà àti ìjọba.
Fún àlàyé lẹ́kùn-ún rẹ́rẹ́: Ẹ kan sí www.statisense.co
IoT Africa Networks yan onímọ̀ ẹ̀rọ Anthony Okuyelu gẹ́gẹ́ bí i adarí tó ń ṣe àmójútó.
IoT Africa Networks, tí ó jẹ́ olùpèsè tí ó ń darí ti Íńtánẹ́ẹ̀tì tó ń pèsè nǹkan àti Íńtánẹ́ẹ̀tì tó níṣe pẹ̀lú nǹkan tí ó níṣe pẹ̀lú wíwá ojútùú sí ìṣòro ilé-iṣẹ́ ní Nàìjíríà, ó dùn mọ́ wọn láti kéde yíyan onímọ̀ ẹ̀rọ Anthony Okuyelu gẹ́gẹ́ bí alábòójútó olùdarí rẹ̀ tuntun.
Okuyelu yóò jẹ́ ẹni tí yóò gba ojúṣe fún dídarí Íńtánẹ́ẹ̀tì fún ohun kan nẹ́tíwọ̀kì ti dídàgbà sókè Áfíríkà àti ṣíṣe ẹ̀dá ohun titun nípa lílo àwọn ète nínú ojúṣe rẹ̀ tuntun yìí.
Yóò sì tún gbájúmọ́ mímú ipa ọjà ilé-iṣẹ́ náà gbòòrò si àti sí ṣe iṣẹ́ lórí mímú kí àwọn abánidókòwò mìíràn jẹ yọ.
Okuyelu jẹ́ ẹni tí ó ní àdámọ́ ẹ̀mí adarí àti ẹ̀mí bíbá ọ̀pọ̀ ènìyàn ṣiṣẹ́ papọ̀ pẹ̀lú ìtara fún ṣíṣẹ̀dá ohun tuntun àti sísin àwọn oníbàárà.
Ó tún gba ìwé ẹ̀rí fún jíjẹ alábòójútó fún ṣíṣe iṣẹ́ àkànṣe pẹ̀lú ọ̀pọ̀lọpọ̀ ìrírí nínú ṣíṣe ìdàgbàsókè àti mímú ohun ṣe tí yóò yọrí sí rere nípa lílo àwọn ète tí ó yẹ.
"Ẹ̀yẹ ni ó jẹ́ fún mi láti darapọ̀ mọ́ Íńtánẹ́ẹ̀tì ohun kan nẹ́tíwọ̀kì Áfíríkà ní àkókò tó dùn mọ́ ni yìí, "èyí ni Okuyelu sọ.
Ilé-iṣẹ́ náà ni àṣẹsílẹ̀ èyí tí ó gbórí fún ènìyàn láti tọpa rẹ̀ fún àṣeyọrí, mo sì ní ìdánilójú wí pé a óò lè ṣe arígbámú ohun tí ó tóbi púpọ̀ ní ṣíṣe iṣẹ́ papọ̀.
Mo ń fojú sọ́nà láti bá ikọ̀ náà ṣiṣẹ́ láti mọ lé ipa ilé-iṣẹ́ náà nípa ṣíṣẹ̀dá ohun tuntun, àti títọ́jú àwọn oníbàárà, àti láti lè gbé Íńtánẹ́ẹ̀tì ohun kan nẹ́tíwọ̀kì Áfíríkà sí ipò Íńtánẹ́ẹ̀tì ohun kan tí ó pèsè tí ó sì ń ṣe adarí àti pípésè ìyànjú sí Íńtánẹ́ẹ̀tì ohun kan tí ó níṣe pẹ̀lú ilé-iṣẹ́ ní Áfíríkà".
Olùdásílẹ̀ àti alága IoT Africa Networks, Láre Ayọ̀ọlá, sọ pé, "A ní ayọ̀ ṣẹ̀ṣẹ̀ láti ṣe ìkíni káàbọ̀ fún onímọ̀ ẹ̀rọ Okuyelu sínú ẹbí IoT Africa Networks.
Ìrírí àti ìmọ̀ọ́ṣe rẹ̀ yóò jẹ́ ohun iyebíye bí a óò ṣe máa tẹ̀síwájú nínú dídàgbà sókè àti mímú okòwò wá gbèrú si.
A ní ìfòkànbalẹ̀ pé lábẹ́ ìdarí rẹ̀, Íńtánẹ́ẹ̀tì ohun kan Nẹ́tíwọ̀kì Áfíríkà yóò tẹ̀síwájú láti máa wà ní iwájú ti ṣíṣí ohun nípò padà Íńtánẹ́ẹ̀tì ohun kan ní Áfíríkà."
Aláṣẹ àti olùdarí ti IoT Africa Networks, Ms Melanie Ayoola, so wí pé ", inú mi dùn láti dókòwò pẹ̀lú onímọ̀ ẹ̀rọ Okuyelu láti darí Íńtánẹ́ẹ̀tì ohun kan Nẹ́tíwọ̀kì Áfíríkà sínú ipele tí ó kan nípa ìdàgbàsókè àti ṣíṣẹ̀dá ohun tuntun.".
Ìrírí rẹ̀ àti ìmọ̀ọ́ṣe yóò jẹ́ ohun ìní iyebíye fún ilé-iṣẹ́, mo ní ìgboyà pé ṣiṣẹ́ iṣẹ́ papọ̀, a óò lè ṣe arígbámú àṣeyọrí tí ó ga.
Okuyelu jẹ́ ẹni tí ó ní ìrírí nípa ìmọ̀ ẹ̀rọ ìbánisọ̀rọ̀ àti ẹni tí ó tọ́wọ̀n nínú ṣíṣe àmójútó iṣẹ́ àkànṣe pẹ̀lú ìrírí nínú ọdún 35 ó lé nínú iṣẹ́ epo rọ̀bì.
Ó ti jẹ́kí ó di mímọ̀ nípa ipa tí ó ṣe é tọsẹ̀ fún àṣeyọrí rẹ̀ nínú dídari àti mímú ìdàgbàsókè bá àwọn okòwò, èyí tí ó jẹ́ ẹ̀rí nípa ipa rẹ̀ ti tẹ́lẹ̀ ní ilé-iṣẹ́ orílẹ̀-èdè Nàìjíríà tí ó ń rí sí epo rọ̀bì àti àwọn ilé-iṣẹ́ lábẹ́rẹ̀, N21 Telecoms, àti NAPET Telecoms Ltd.
Yíyàn rẹ̀ gẹ́gẹ́ bí adarí alábòójútó tuntun tí IoT Africa Networks jẹ́ ipa tí ó làmìlaaka fún ìdàgbàsókè fún ilé- iṣẹ́.
Ìrírí Okuyelu àti ìmọ̀ọ́ṣe, àti ìfẹ́ fún ṣíṣẹ̀dá ohun tuntun yóò jẹ́ ohun iyebíye fún IoT Africa Networks bí ó ti ń tẹ̀síwájú láti dàgbà àti gbòòrò si.
Ìfikùnlukùn Pẹ̀lú aláṣẹ àti olùdarí, omidan Melanie Ayoola, náà jẹ́ ìdàgbàsókè tí ó dára.
Melanie jẹ́ ẹni tí ó ní ìrírí tí ó ga púpọ̀, a sì bọ̀wọ̀ fún un nínú ilé-iṣẹ́, àti ìbánidókòwò ré pẹ̀lú Okuyelu láti darí sí ipò tí ó ga fún IoT Africa Networks.
IoT Africa Networks ti jẹ́ẹ̀jẹ́ láti ṣe ìrànwọ́ fún àwọn okòwò àwọn ọmọ ilẹ̀ Afíríkà, àwọn oníbàárà sì mú ìmọ̀ ẹ̀rọ Íńtánẹ́ẹ̀tì ohun kan láti mú kí iṣẹ́ ṣíṣe wọn dára ju ti àtẹ̀yìnwá lọ.
ilé-iṣẹ́ náà ń fún ni ní ìyànjú oríṣìíríṣìí tí ó jẹmọ́ Íńtánẹ́ẹ̀tì ohun kan, èyí tí kò yọ ohun tí a fi máa ń tọpa ohun ìní, ìtọ́jú ọkọ̀ púpọ̀, ṣíṣe ìtọpinpin agbègbè, àti ìyànjú ìlú tí ó já fáfá.
Nípa IoT Africa Networks
Ilé-iṣẹ́ IoT Africa Networks jẹ́ ọ̀kan tí ó wà lábẹ́ Tranter IT, ilé iṣẹ́ tí ó ń ṣiṣẹ́ lórí ìmọ̀ ẹ̀rọ tí ó jẹ́ ti ìbílẹ̀.
Ó jẹ́ èyí tí ó ní àwọn ohun àmúyangàn Sigfox Operator (SO) ní orílẹ̀-èdè Nàìjíríà láti ọdún 2019.
IoT Africa Networks ń ṣe iṣẹ́ lórí wíwá nẹ́tíwọ̀kì tí agbára rẹ̀ kéré tí kò tóbi tí yóò pèsè ohun amáyédẹrùn tí yóò wà fún orílẹ̀-èdè láti wà fún ìdàgbàsókè àti mímú Íńtánẹ́ẹ̀tì ohun kan wọlé àti Íńtánẹ́ẹ̀tì ohun kan ní ilé-iṣẹ́ ní Nàìjíríà.
Owó kírípítò aláyìípadà titun ti Tryptex ti ṣetán láti fún ni ní owó tí kò gani lára fún títa ọjà ní ilé-iṣẹ́.
Ṣé ìgbé ayé ẹni tí ń ṣe Kírípítò jẹ̀ tuntun sí ọ?
Ṣé ò ń wá ìkànnì yíyí owó kírípítò padà tí ó ṣe é fi ọkàn tẹ̀?
Àbí ó tilẹ̀ sú ọ láti máa sanwó tí ó gara, tí ó farasin fún kírípítò?
Ó dára, orí rẹ sọre!
Ìyànjú tuntun àti èyí tí ìdàgbàsókè ti dé bá ti wà -Tryptex.
Tryptex ti jẹ yọ pẹ̀lú láti ṣe iṣẹ́ tí ó ṣe ń rí: láti jẹ́kí títa ọjà lórí kírípítò di èyí tí a lè rí lórí ẹ̀rọ ayélujára àti láti ṣe ìfilọ́lẹ̀ ibi tí ó ní àbò fún àwọn tí wọ́n jẹ́ olùfẹ́ kírípítò tẹ́lẹ̀ tẹ́lẹ̀ àti àwọn tí wọ́n jẹ́ tuntun, nígbà tí wọ́n yóò máa fi owó péréte sílẹ̀ ní ọjà.
Ṣé ó ń yá ọ lára láti mọ̀ bí àwọn ohun tí ó wà lórí Tryptex ṣe ń ṣiṣẹ́, kí o sì kọ́ bí o óò ti bẹ̀rẹ̀ ìrìn àjò Kírípítò?
Gbogbo ohun tí ẹ ní láti mọ̀ nìyí..
Kín in Tryptex?
Tryptex jẹ́ owó kírípítò tí ó ní àwọn ohun gbogbo tí ó ní àfojúsùn láti sin àwọn ọmọ Ilẹ̀ Adúláwọ̀ àti àgbáyé lápapọ̀ pẹ̀lú sísan owó nípa lílo Kírípítò ní èyí tí ó ní ewu kékeré fún ẹni tí ó ṣe é láti sanwó.
Pẹ̀lú Ìkànnì tí ó fani mọ́ra, tí ó sì ní àbò, Tryptex wà láti mú ìpín tí ó làmìlaaka nínú ọjà nínú owó kírípítò tí ó ń gbèrú ní kíákíá yìí.
Ẹ jẹ́ kí a wọ sààkun inú Tryptex láti ṣí aṣọ lójú bí ó ti ń ṣe ìtọ́jú àwọn tí ń tajà àti àwọn tí kò tà.
Kí ló dé tí ó fi yẹ kí ẹ mú Kírípítò?
Àwọn ohun tí Tryptex ní tó yàtọ̀ gédégbé ni owó ìtajà tí ó kéré jù lọ, èyí tí a rí fún bí 0.08%, pẹ̀lú àpapọ̀ ẹ̀jẹ́láti máa yára sanwó ní ọjà owó kírípítò.
Ìròyìn ayọ̀ náà ni-Tryptex kò kàn wà fún àwọn tí ń tajà LÁSÁN.
Ẹ tún lè lo ìkànnì náà fún àwọn tí kò ta ọjà.
Ẹ ń wòye pé báwo ni?
Ní ìsàlẹ̀ ni àwọn ohun tí ó làmìlaaka tí Tryptex ní fún àwọn tí ń tajà àti àwọn tí kò tajà.
Fún àwọn tí ń tajà:
Àpamọ́wọ́ Trypte ń ṣiṣẹ́, ó ní àbò, ó sì rọrùn láti lo lórí ẹ̀rọ yòówù tí kò bá jẹ́, ó sì máa ń ṣe agbátẹrù fún oríṣìíríṣìí owó kírípítò, tí kò yọ àwọn tí ó gbajú gbajà bí i Bitcoin, Ethereum, àti àwọn òmíràn sílẹ̀.
Ìkànnì náà ń lo ọ̀nà púpọ̀ láti gba ètò ìdánilójú èyí tí ó máa ń rísí pé àpamọ́wọ́ Kírípítò wà lábẹ́ àbò.
Àwọn ọ̀nà ìdáàbò (ohun méjì fún ṣíṣe ẹ̀rí ìdánilójú (2FA) àti nọ́ńbà àbò)láti lé àwọn tí wọ́n máa ń wọ́ inú àkáǹtì ènìyàn àti oníjìbìtì.
O lè ra owó Kírípítò lórí ìkànnì (èyí tí kò yọ owó tí ó dúró lójú kan tàbí èyí tí kò dúró lójú kan sílẹ̀ )nípa lílo káàdì tí a fi ń yọ owó tàbí èyí tí a fi ń sanwó.
Àwọn tí ń lo Tryptex ń gbádùn sísan owó pẹ̀lú oríṣìíríṣìí ọ̀nà.
Ìkànnì náà ń gba ọ̀nà ìsanwo tí ó lé ní 350, èyí tí yóò mú ọ̀nà ríra nǹkan rọ̀run àti yá kánkán.
Láì ṣe wàhálà ó lè fi owó ránṣẹ́ tàbí gba owó kírípítò láti ọ̀dọ̀ àwọn tí ń tajà lórí ìkànnì Tryptex P2P pẹ̀lú títẹ nǹkan péréte.
Ó tilẹ̀ dára o ó lè bá ẹni tí ó fẹ́ rajà sọ̀rọ̀ títí di ìgbà tí ìdúnàdúrà náà yóò fi parí.
Fún àwọn tí wọn kò tajà:
Ọ̀kan lára àwọn ohun tí Trypay ní ni pé yóò gbà ọ́ láyé láti fi ránṣẹ́ àti láti gba owó padà nípa lílo owó kírípítò fún àwọn tí a ti rí pé wọ́n jẹ́ ojúlówó ẹni tí ń lo Tryptex.
Ohun mìíràn tí àwọn kan ò ní tí Trypay ní tí ó mú u yàtọ̀ ni pé owó tí a fi ránṣẹ́ a máa sọ di ohun tí yóò wá ní owó ìbílẹ̀ ẹni tí ó jẹ ànfààní náà.
Ẹ lè lo Tryptex ti káàdì dọ́là orí ẹ̀rọ ayélujára láti ra nǹkan ní àwọn ilé ìtajà orí ẹ̀rọ ayélujára tí ẹ fẹ́ràn kí ẹ sì sanwó láti máa wo àwọn ohun tí ẹ fẹ́, tí kò yọ Amazon, Shein, eBay, Aliexpress, Netflix, Amazon Prime, àti Spotify sílẹ̀.
Tryptex ń fúnni ni ìkànnì tí ó ní ààbò láti lè san àwọn owó ohun tí ó jẹ́ìgbáyégbádùn bí i: iná, owó ríra fíìmù, káàdì ìpè àti dátà.
Ìkànnì náà ń fún ni ní káàdì orí ẹ̀rọ ayélujára láti lè gba àwọn ohun tí wọ́n ń ṣe lórí ẹ̀rọ ayélujára ní àwọn orílẹ̀-èdè tí ó ju 150 lọ láti jẹ́ kí ẹ wà ní ìsopọ́ pẹ̀lú ẹbí àti ará.
Tryptex ń gba ni láyé láti jẹwó nípa pípe àwọn ọ̀rẹ́ ẹni àti ẹbí ẹni láti forúkọ sílẹ̀ lórí ìkànnì náà.
Ẹ̀ka pípe àwọn ènìyàn sí àti jẹwó ń fún àwọn tí wọ́n forúkọ sílẹ̀, tí wọn sì rí pé ohun tí wọ́n fi sílẹ̀ jẹ́ òdodo, wọn yóò gba 5% èrè ṣíṣe òwò nígbàkúùgbà tí ẹni tí wọ́n pè náà bá lo ìkànnì náà.
Ibo ni a óò wá Trypex sí?
Jẹ́ kí ìwọ jẹ́ ẹni àkọ́kọ́ láti mọ̀ nígbà tí ètò lórí ìkànnì náà bá ń lọ lọ́wọ́!
Ó lè fi orúkọ rẹ sílẹ̀ ní orí ìkànnì náà ṣáájú ọjọ́ ìfilọ́lẹ̀ nípa dída ara pọ̀ mọ́ àwọn tí wọ́n ń dúró.
Fún àwọn àlàyé síwájú si lórí ìfilọ́lẹ̀ àti mímọ ohun tí ó bá ń lọ déédé, ẹ lè kàn sí àwọn tí ń gbárùkù ti àwọn oníbàárà Tryptex láti ibi ìkànnì wọn tí ó jẹ́ ojúlówó àti àwọn ìkànnì tórọ́fọ́nkálé wọn gbogbo.
Láti béèrè ìbéèrè lórí ohun tí ó ń lọ lórí ẹ̀rọ ayélujára, ìbánidókòwò àti ìbéèrè lórí ìfọ̀rọ̀wánilẹ́nuwò, ẹ jọ̀wọ́ émáilì: contact@tryptex.com.
Leatherback ṣe ìfilọ́lẹ̀ áàpù tí a fi máa ń fi owó ránṣẹ́ fún àwọn ọmọ Áfíríkà ní òkè òkun.
Ẹ ya àwòrán ayé tí fífi owó ránṣẹ́ sí òkè òkun yóò rọrùn bí i fífi àtẹ̀jíṣẹ́ ránṣẹ́.
Ìyẹn dára, òpin ti dé bá iṣẹ́ kíkọ ìwé, kò sí níná owó tí ó pọ̀ mọ́, kò sí dídúró fún ọ̀pọ̀lọpọ̀ ọjọ́ kí ẹni tí a fi owó ránṣẹ́ sí tó rí i.
Ó dàbí àlá, àbí bẹ́ẹ̀ kọ́?
Ṣùgbọ́n báwo ni ti kì í bá ṣe àlá mọ́, ṣùgbọ́n ohun tí ó ń ṣẹlẹ̀ lójú ayé tí àwọn Leatherback ṣe -àwọn tí ó mọ̀ nípa ìyípadà tó ń dé bá ìmọ̀ ẹ̀rọ, ṣiṣẹ́ àyípadà sí ìrora sísanwó sí òkè òkun di ohun tí ó rọrùn, tí ó ṣe ń ṣe fún gbogbo ọmọ Áfíríkà káàkiri àgbáyé.
Àti pé Leatherback ṣẹ̀ṣẹ̀ ṣe ìfilọ́lẹ̀ áàpù tí a ṣe láti sọ àlá yìí di ohun tí ó ṣe é ṣe fún akẹ́kọ̀ọ́, àwọn oníṣègùn òyìnbó, àwọn tí wọ́n ń ṣe iṣẹ́ níbi tí ó jìnnà sí ibi iṣẹ́ wọn, òbí àti àwọn olókowò.
Leatherback, Ìkànnì tí ń sanwó sí òkè òkun tí a dásílẹ̀ ní ọdún 2019, mú sísanwó sí òkè òkun rọrùn fún gbogbo ọmọ Áfíríkà nípa pípèsè owó tí a san wọlé bí ẹ̀bùn àti ìyànjú fún owó ìlú òkèèrè gbogbo fún ènìyàn láti fi ránṣẹ́ àti láti gba owó ní kíákíá láìsí ìdènà.
Gẹ́gẹ́ bí ìmísí láti ara Ìjàpá ẹlẹ́yìn-awọ, Aláṣẹ àti Olùdarí, àti Olùdìjọdásílẹ̀, Toyeeb Ibrahim, lérò ilé-ayé níbi tí owó tí lè rìnrìn-àjò wọ́ọ́rọ́wọ́ tó sì rọrùn gẹ́gẹ́ bí ìjàpá ẹlẹ́yìn-awọ ṣe ṣe.
Ìjàpá ẹlẹ́yìn-awọ jẹ́ irúfẹ̀ ìjàpá tí ó tóbi jù tí ó sì jẹ́ ìjàpá tí ó máa ń ṣí kiri jù nínú gbogbo àwọn ìjàpá, èyí tí ọwọ́jà rẹ̀ dé ẹkùn àìmọyè lágbàáyé.
Ìjàpá ẹlẹ́yìn-awọ máa ń lúwẹ̀ẹ́ káàkiri àgbáyé, tí ó sì máa ń fo àwọn òkun ti Àtíláńtíìkì àti Pàsífíìkì, tí ó sì ń rìnrìnàjò kọjá Alaska, Norway, New Zealand, South America, àti South Africa.
Ó lẹ́mìí, ó sì lè gbà ìyípadà òtútù àti oorun.
Kò dàbí ìjàpá yẹn, owó kò lè rìnrìnàjò wọ́ọ́rọ́wọ́.
Àwọn ìṣòro bí ibùdó, iye ìpààrọ̀-owó, wíwá àwọn olù-dìjọ-se-onígbọ̀wọ́ tó ṣe fi ọkàn tán, ọ̀wọ́n gógó owó ìdúnàádúrà, àti àwọn mìíràn tó ń pagi dínà gbígbé ìgbé-ayé tí a fẹ́.
Nígbà náà ni Leatherback dé – ọ̀nà àbáyọ náà.
Gẹ́gẹ́ bí ìjàpá yẹn, Ètò Ìṣúná Leatherback jẹ́ alákaakì àti aláìláàlẹ̀.
Ó gbèrò láti pèsè ààyè ìlò fún olúkúlùkù èyí tí ó gbà wọ́n láàyè láti di káríayé nítòótọ́, ní níní ìrírí adùn òmìnira ètò ìṣúná.
Leatherback ní òye kókó ìnira owó sísan láàrin orílẹ̀ - èdè méjì, ó sì ti ṣiṣẹ́ kárakára láti ṣe ìfilọ́lẹ́ ètò ẹ̀rọ ìbánisọ̀rọ̀ tí yóò gbà àwọn ènìyàn láàyè láti fi owó ránṣẹ́ àti láti gba owó ní irúfé owó orílẹ̀-èdè tó bá wù wọ́n.
Àwọn akẹ́kọ̀ọ́ lè san owó ilé-ẹ̀kọ́, kí àwọn arìnrìn-àjò lo ètò Leatherback láti yanjú owó sísan wọn àti kí àwọn òṣìṣẹ́ ìgbèríko àti àwọn òṣìṣẹ́ àdáwà náà lè lo Leatherback ètò orí ẹ̀rọ ìbánisọ̀rọ̀ láti gba owó wọn ní èyíkéyìí owó orílẹ̀-èdè tí wọ́n bá yàn.
Áàpù Leatherback ní òye, ó sì ṣe é lò pẹ̀lú ìrọ̀rùn, nípa pé wọ́n ní àwọn tí yóò lò ó lọ́kàn nígbà tí wọ́n ń ṣe é.
Ìlànà ìmúlò tí kò ní wàhálà nínú máa ń fáàyè gba àwọn asàmúlò láti ṣẹ̀dá òpónà ìṣàmúlò ní ìṣẹ́jú méjì, èyí tó ń fòpin sí ìnira ìṣàmúlò iṣẹ́ orí bébà.
Ohun tó tọ́ láti fọkàn sí ni pé, Leatherback ètò ìṣàmúlò lórí ẹ̀rọ ìbánisọ̀rọ̀ ní oríṣi àǹfààní láti rí i dájú pé ìrírí ìfowóránṣẹ́ náà wáyé láì sí ìjàmbá tàbí wàhálà.
Àwọn ohun àmúyẹ tó ṣe kókó nínú ètò náà ni:
SendR: àmúyẹ Leatherback tó ń fáàyè gba àwọn ènìyàn láti fi owó ránṣẹ́ ni irúfé owó ilẹ̀ wọn tí ẹni ti wọ́n fi owó náà ránṣẹ́ sí yóò ri gbà lẹ́sẹ̀kẹsẹ̀ ní irúfẹ́ owó ilẹ̀ tí ó bá wù wọ́n kò bá a ṣe NGN, ZAR, TZS, CFA, XAF, XOF, GHS, GBP, USD àti ọ̀pọ̀lọpọ̀ mìíràn.
Ètò owó oríṣiríṣi orílẹ̀ - èdè: ẹnì kọ̀ọ̀kan lè ní àǹfààní sí àkáǹtì owó oríṣi orílẹ̀ - èdè láti lè ṣètò àwọn oríṣi Ìgbésẹ̀ owó lílò àti láti lè kówó wọlé àti gbà á jáde ní owó oríṣi orílẹ̀ - èdè.
Ohun tó dùn mọ́ ni nínú jù ni pé, àwọn asàmúlò lè fi owó ránṣẹ́ láàrin àkántì méjì tàbí kí ó ṣe àyípadà owó orílẹ̀-èdè náà bí ó bá ṣe yẹ. Ọ̀pọ̀ ìgbà, ó máa ń jẹ́ ètò àyípadà tí ẹni náà bá yàn láàyò ní ṣíṣe àfiwé rẹ̀ pẹ̀lú ètò owó àyípadà tó ń lọ lọ́wọ́.
Òṣùwọ̀n ojoojúmọ́ àti ìdúnàdúrà: ẹni kọ̀ọ̀kan ní orílè-èdè àgbáyé lè ní àǹfààní òṣùwọ̀n ojoojúmọ́ yìí fún owó orílẹ̀-èdè kọ̀ọ̀kan láti dún àdúrà iye tó wà lórí àyípadà owó tó bá rọ̀ wọ́n lọ́rùn.
Wọn á fiyè sí ìdúnàdúrà wọn nígbà tí Leatherback yóò rí i dájú pé iye owó tí wọ́n fi lọ̀ wọ́n ṣiṣẹ́.
Ìfiránṣẹ́ ẹsẹ̀kẹsẹ̀: látàrí ìdàgbàsókè ìmọ̀ ẹ̀rọ àti ìbáṣepọ̀ elètò pẹ̀lú ìmọra ilé ìfowópamọ́, Leatherback máa ń jẹ́ kí ìfowóránṣẹ́ ẹsẹ̀kẹsẹ̀ ṣeéṣe ríró àwọn ẹni tí ọ̀rọ̀ kàn lágbára pẹ̀lú ìfààyègbà kíákíá nígbà tí wọ́n bá nílò rẹ̀.
Gẹ́gẹ́ bí ìfarajìn rẹ̀ sí owó sísan láàrin orílẹ̀-èdè méjì, Leatherback ní àṣẹ láti ọ̀dọ àwọn àgbáríjọ àwọn aláṣẹ láti rí i dájú pé ètò Leatherback lórí ẹ̀rọ ìbánisọ̀rọ̀ wà ní àrọ́wọ́tó àwọn asàmúlò ní orílẹ̀-èdè Nàìjíríà, Ghana, Cameroon, Tanzania àti àwọn orílẹ̀ - èdè aláwọ̀ dúdú mìíràn.
Mímú mọ pẹ̀lú ìbámu iṣẹ́ ilé-iṣẹ́ náà tí ó jẹ́ dídá agbègbè làgbáyé tí kò ní sí ìdènà fún nínáwó fún títà àti rírà di èyí tí a túká.
Toyeeb Ibrahim, olùdarí Leatherback fi ìdùnnú rẹ̀ hàn nípa ìfilọ́lẹ́ ètò orí ẹ̀rọ ìbánisọ̀rọ̀ náà, ó wí pé" inú wa dùn láti ṣe àfihàn ètò orí ẹ̀rọ ìbánisọ̀rọ̀ láti ró àwọn ọmọ ilẹ̀ Áfíríkà tó wà ní àwọn orílẹ̀-èdè mìíràn lágbára nípa pípèsè ojútùú sí àwọn ìṣòro tí wọ́n ń kojú látàrí owó sísan láàrin orílẹ̀-èdè kan sí èkejì.
A fẹ́ràn èrò tó ṣe àgbékalẹ̀ ààyè irúfẹ́ owó orílẹ̀-èdè 15+ tí ó sì ń ṣiṣẹ́ láàrin orílẹ̀ - èdè 21 nígbà kan náà láì sí ìbẹ̀wò ojúkojú sí ilé ìfowópamọ́.
Ètò Leatherback lórí ìbánisọ̀rọ̀ dúró fún Ìgbésẹ̀ pàtàkì fún àgbáyé tó túbọ̀ so pọ̀ mọ́ ara níbi tí ìdènà nípa owó ti di wíwó lulẹ̀ àti tí ẹni kọ̀ọ̀kan ti ní agbára láti ní àjọṣepọ̀, dúró tì àti fi gbòǹgbò múlẹ̀ yíká ẹnu ibodè.
Ní àfikún lórí sísanwó gẹ́gẹ́ bí ẹ̀bùn tí ó jẹ́ àfojúsùn, Leatherback ṣètò láti ṣe àfikún ìyànjú ètò ìsúná, kí ó lè pèsè eto ìsanwó tí kò ní ní àlà fún àwọn ènìyàn.
Láti bẹ̀rẹ̀ lórí ètò Leatherback orí ẹ̀rọ ìbánisọ̀rọ̀ yìí, ṣe àgbékalẹ̀ rẹ̀ sórí ẹ̀rọ ìbánisọ̀rọ̀ rẹ láti orí ilé ìtajà áàpù ti Google àti sítọ́ọ̀ áàpù.
Ṣe àbẹ̀wò sí ìkànnì Leatherback.co láti ní ìmọ̀ soi.
34 Darapọ̀ mọ́ Verified.Startup Accelerator fún ètò ìdánimọ̀ ọ̀fẹ́ tí ó yanrantí
Ìfilọ́lẹ̀ ilé-iṣẹ́ tí ó ń ṣe ohun kan ó peni níjà tó láì ṣe àfikún owó ìdánimọ̀ tí ó yanrantí.
Àwọn tí ó ń pèsè ohun tí Áfíríkà Verified.africa fẹ́ jẹ́ kí ipele náà dọ́gba, èyí tí yóò mú ilé-iṣẹ́ náà gbájúmọ́ ṣíṣẹ̀dá ohun tuntun àti ìtẹ́lọ́rùn àwọn oníbàárà.
Verified.africa so ilé-iṣẹ́ láìsí wàhálà pẹ̀lú àwọn oníbàárà olódodo láti mú okòwò dàgbà.
Láàárín ọdún mẹ́ta tí ó kọjá, wọ́n ti ṣe àṣeyọrí yíyẹ̀wò mílíọ̀nù mẹ́ta ní àfikún pẹ̀lú ìdánimọ̀ àwọn oníbàárà, èyí tí ó rí apá kìn-ín-ní bí yóò ṣe mọ àwọn oníbàárà ní ìbámu pẹ̀lú iye àti àwọn ìpèníjà fún púpọ̀ ilé-iṣẹ́.
Láti gbárùkù ti àwọn olókowò tí ó ń bọ̀, Verified.africa dunnú láti kéde "ètò tí ó yanrantí fún mímúdàgbà ilé-iṣẹ́ ".
Fún oṣù mẹ́ta, àwọn ilé-iṣẹ́ tí ó kẹ́ṣe járí lè gbà ètò ìyanrantí ti wọn LỌ́FẸ̀Ẹ́!
Òtítọ́, ó ka ìyẹn dáradára.
"A ní ìgbàgbọ́ pé ríró àwọn ilé-iṣẹ́ lágbára pẹ̀lú ìdánimọ̀ tí ó yanrantí yóò mú wọn ṣe àṣeyọrí.
Ohun ètò mímú yára jẹ́ ohun a yí ohun padà, látàrí pípèsè ọ̀nà ti ìmọ̀ ẹ̀rọ fún pípèsè ìyànjú láti mú okòwò dàgbà, "ni Joachim Odo sọ, ẹni tí ó ni ọjà náà, Verified.africa.
Riró ilé-iṣẹ́ tí ó ń pèsè ohun kan lágbára pẹ̀lú iye tí ó jẹ́ ọ̀fẹ́ fún ìdánimọ̀ tí ó yanrantí
Ní Áfíríkà, òtítọ́ ṣe kókó.
Ètò Verified.africa fún ìmúniyára náà ń ró àwọn tí ó ṣẹ̀ṣẹ̀ bẹ̀rẹ̀ ilé-iṣẹ́ lágbára nípa pípèsè fún wọn ohun tí ó tó $5000 fún oṣù tí ó tó mẹ́fà.
Pẹ̀lú àwọn owó yíyá yìí, láì tiraka ẹ lè dáàbò bo, àwọn oníbàárà 20, 000 tí wọ́n jẹ́ òótọ́, tí wọ́n ń ṣe ohun tí ó bá òfin mu, láì náwó púpọ̀.
Ètò náà lọ fún oṣù mẹ́fà, ó sì rí i dájú wí pé àkókò wá à láti ṣàmúlò àwọn ètò náà.
Ní àfikún, àwọn tí ó kúnjú òṣùwọ̀n máa rí ànfààní ńlá sí àwọn ètò mímọ àwọn ènìyàn, èyí yóò fún wọn ní ànfààní láti so mọ́ àti láti kọ́ lọdọ àwọn akọ́ṣẹ́mọṣẹ́, àwọn olókowò bí i tiwọn, àwọn adari ọjà lágbègbè Áfíríkà.
"Ẹ wo ṣiṣẹ́ é ṣe nígbà tí ilé-iṣẹ́ bá lé mú gbogbo ohun ìní wọn lọ sínú ṣíṣẹ̀dá ohun tuntun àti ìmúgbòrò ju kí wọ́n máa kanminú lórí jẹgúdújẹrá.
A ti ṣètò ìmúniyára wa láti pèsè ilé-iṣẹ́ tí ó ń pèsè ohun kan pẹ̀lú àwọn ànfààní tí ó ṣe kókó, "Joachim Odo fikun.
Ṣíṣí ohun tí ó ní ọ̀pọ̀lọpọ̀ iṣẹ́ fún àwọn ilé-iṣẹ́ tí ó ń pèsè ohun kan
ilé-iṣẹ́ tí ó ń pèsè ètò ìmúniyára wa fi iṣẹ́ tí yóò ran ètò yín lọ́wọ́ lórí ẹ̀rọ ayélujára, yóò mú kí àwọn oníbàárà ṣòtítọ́, kí wọ́n sì dojúkọ ìdàgbàsókè ilé-iṣẹ́ tí ó ń pèsè ohun kan.
Iṣẹ́ wa náà ni:
Ìbámu ojú: Ó máa ń rí i ìdánilójú oníbàárà kọ̀ọ̀kan nípa lílo ìmọ̀ ẹ̀rọ tí ó máa ń wo bí ojú wọn bá ba titi èyí tí ó wà ní orí káàdì ìdánimọ̀ ṣe rẹ́gí.
Àyẹ̀wò ìwé: Ṣíṣe alábàpáàdé mímọ oníbàárà ohun tí ó máa ń béèrè fún nípa wíwo ìwé ìdánimọ̀ káàkiri Áfíríkà, láti lè ní ìdánilójú ètò ìyẹ̀wọ̀ tí ó ṣe é fọkàn tẹ̀.
Àyẹ̀wò ibùgbé: Wà á lè mọ ohun gbogbo nípa ibi tí oníbàárà rẹ ń gbé, ṣe àyẹ̀wò ìdánimọ̀, èyí yóò mú ọ ní ìgboyà nínú wíwà wọn lábẹ́ òfin àti ìsúnmọ́tòsí.
Yíyẹ̀wò ààyè ènìyàn: Èyí máa ń dènà àwọn oníṣẹ́ ibi láti ṣe bí ènìyàn mìíràn nípa wíwo bóyá ẹni tí ó ń ya àwòrán ara rẹ̀ wà láàyè ní tòótọ́.
"A ò kàn máa fi iṣẹ́ wá fúnni;à ń fi ohun tí ó ń pèsè ọ̀pọ̀lọpọ̀ nǹkan fún àwọn ilé-iṣẹ́ láti lè gbèrú ní agbègbè tí ó ní àbò.
"Ìtàn àṣeyọrí rẹ ni ìtàn àṣeyọrí wa", Joachim Odo fi dáwa lójú.
Ìkùnjú òṣùwọ̀n àti ìforúkọ sílẹ̀
Láti lè kúnjú òṣùwọ̀n, ilé-iṣẹ́ rẹ tí ó ń pèsè ohun kan gbọdọ̀ ní àwọn nǹkan wọ̀nyí:
Déètì ìfilọ́lẹ̀: ilé-iṣẹ́ tí ó ń pèsè ohun kan gbọdọ̀ ní ìfilọ́lẹ̀ tí kò ju ọdún mẹ́rin tí ó kọjá, èyí yóò ṣàfihàn ìdúrótì láti ṣe agbátẹrù ní ìbẹ̀rẹ̀ pẹ̀pẹ̀ àwọn okòwò.
Èlò tí ó ń ṣiṣẹ́: O gbọdọ̀ ní ohun èlò tí ó ń ṣiṣẹ́ lọ́jà, tí yóò ṣàfihàn ìtẹ̀síwájú àti ṣíṣetán fún ìdàgbàsókè.
Oníbàárà tí ó ń rajà àti bí owó ṣe n wọlé àti jáde: A gba àwọn ilé-iṣẹ́ tí ó ń pèsè ohun kan níyànjú pẹ̀lú àwọn oníbàárà tí wọ́n ń ra nǹkan láti máa rówó, nítorí èyí yóò ṣàfihàn ohun tí ọjà rẹ dúró fún àti bóyá yóò gbòòrò.
Bóyá nínú ẹ̀ka ìmọ̀ ẹ̀rọ, ètò ìsúná, sísanwó, ètò ìlera, àbí ilé iṣẹ́ mìíràn, a gbà yín níyànjú láti fi orúkọ sílẹ̀ tí ilé iṣẹ́ yín bá ti kúnjú òṣùwọ̀n pẹ̀lú àwọn àlàkalẹ̀ òkè wọ̀nyẹn.
Ẹ wọlé báyìí láti mú ìdàgbàsókè yín yára
Pẹ̀lú ètò ìmúniyára ti Verified.Africa, ẹ ní àwọn ànfààní tí kò ṣe é gbàgbọ́ láti ní ẹgbẹ̀rún, mílíọ̀nù, ti àwọn oníbàárà nígbà tí ẹ ó ní ìdánilójú nípa ààbò orí ẹ̀rọ ayélujára káàkiri oríṣìíríṣìí ọjà tí ó ṣe kókó, láì yọ Nàìjíríà, Kẹ́ńyà, Uganda, South Africa àti Gánà sílẹ̀.
Ẹ fẹ́ ṣàmúlò ànfààní yìí, nípa fífi orúkọ sílẹ̀ fún ètò náà lọ́fẹ̀ẹ́.
Tí ẹ bá fi orúkọ sílẹ̀ pẹ̀lú àṣeyọrí, ẹ ó ní ànfààní láti sí àwọn àtìlẹyìn tí kò lẹ́gbẹ́, lo àwọn ohun èlò orí ẹ̀rọ ayélujára tí ó yanrantí, àti ìtọ́nisọ́nà tí ilé-iṣẹ́ rẹ yóò nílò.
"Ní Verified.africa, a máa ń rí i dájú wí pé à ń ró ilé-iṣẹ́ lágbára láti gbòòrò ní Áfíríkà pẹ̀lú ìyípadà àti ìfigagbága tí ó wà.
Ẹ máa ṣe ṣiyè méjì láti fi orúkọ sílẹ̀ báyìí láti lè ní ìdàgbàsókè tí ó ń múniyára àti kọ ọjọ́ iwájú tí ó ní ààbò fún ilé-iṣẹ́.
Àṣeyọrí rẹ bẹ̀rẹ̀ láti ibi yìí, "Joachim Odo kádìí ẹ.
<Ọ̀nà láti so pọ̀>
Nípa Verified.africa
Verified.africa ó jẹ́ ohun tí ó ń pèsè ìyànjú nípa ṣíṣe àyẹ̀wò ìdánimọ̀ tí ó ń ṣe adarí ní Áfíríkà.
Pẹ̀lú iṣẹ́ láti rí dájú wí pé ìfọkàntàn àti àbò orí ẹ̀rọ ayélujára wá à, Verified.africa ń fi àwọn ìmọ̀ ẹ̀rọ tí ó dángájía fún ètò ṣiṣẹ́ àyẹ̀wò fún àwọn okòwò káàkiri oríṣìíríṣìí ilé-iṣẹ́.
Ètò ìmúniyára àyẹ̀wò fún ilé-iṣẹ́ ń ró àwọn ilé-iṣẹ́ tí ó ṣẹ̀ṣẹ̀ bẹ̀rẹ̀ lágbára pẹ̀lú owó ọ̀fẹ́ fún àwọn ètò àyẹ̀wò ìdánimọ̀, èyí tí ó máa ń mú wọn ní ìgboyà àti àbò ní àwọn ọjà Áfíríkà.
Lára olùdásílẹ̀ ti bílíọ́nù mẹ́rin dọ́là Onecoin ti o ṣe gbájúẹ̀ a sọ ọ́ sẹ́wọ̀n
Ìgbà wo ni o ti fèsì lórí ẹ̀rọ ayélujára tí ó níṣe pẹ̀lú ìbánisọ̀rọ̀ tó ní ètò?
Fún èmi, ó ti tó ọ̀sẹ̀ púpọ̀ tí mo ti lọ sórí ìkànnì abẹ́yẹfò (Twitter )asín-ni-jẹ.
Mo gbìyànjú láti máa wo nǹkan tí ó ń ṣẹlẹ̀ níbẹ̀, ṣùgbọ́n mo gbàgbé pátápátá nípa rẹ̀ nígbà kan.
Kò yàmí lẹ́nu pé ó pàdánù 20% àwọn ènìyàn tí wọ́n máa ń lò ó lọ́sọ́ọ̀sẹ̀ lẹ́yìn tí ó ti gba ohun tí kò ṣẹlẹ̀ rí ènìyàn mílíọ̀nù 100 tí o lò ó láàárín ọjọ́ márùn-ún.
Síbẹ̀síbẹ̀, àwọn àgbàsọ ọ̀rọ̀ lè máa bọ̀ sórí ìkànnì láìpẹ́.
Olórí ìkànnì abẹ́yẹfò àti Ìkànnì ayàwòrán, Adam Mosseri, gbé nǹkan sórí ìkànnì abẹ́yẹfò pé òun ṣẹ̀ṣẹ̀ ṣe àyẹ̀wò àbùdá yìí, yóò sì máa bẹ̀rẹ̀ iṣẹ́ láìpẹ́.
Mi ò fẹ́ di ẹni tí ń ro èrò burúkú, ṣùgbọ́n ìkànnì abẹ́yẹfò yóò nílò láti ṣe àwọn" ọ̀rọ̀ àgbàsọ púpọ̀ " láti rí àwọn ọ̀pọ̀ ènìyàn tí yóò máa lo ìkànnì abẹ́yẹfò lójóojúmọ́.
Nínú ìròyìn tòní, ohun tí a óò máa jíròrò lé lórí ni:
Bílíọ́nù mẹ́rin dọ́là gbájúẹ̀ kóbò
Òfin tí àwọn ọmọ Kẹ́ńyà ṣe fún ààbò orí ẹ̀rọ ayélujára
Ara àwọn olùdásílẹ̀ bílíọ́nù $4 gbájúẹ̀ kóbò a sọ sẹ́wọ̀n ogún ọdún
Ọ̀kan lára àwọn olùdásílẹ̀ OneCoin irúfẹ́ kóbò gbájúẹ̀ tí ó gbá àwọn ènìyàn 3.5 mílíọ̀nù ti bílíọ́nù mẹ́rin a ti sọ sẹ́wọ̀n ogún ọdún.
Sebastian Greenwood mú sílẹ̀ ní US láti ọdún 2018 nígbà tí a ti mú u ní Thailand fún ìgbéláruge OneCoin.
Kín ni OneCoin?
OneCoin jẹ́ ohun ọ̀pọ̀lọpọ̀ fún ọ̀pọ̀lọpọ̀ ènìyàn.
Ẹ lè pè é ní ìdàgbàsókè, ètò, ó tilẹ̀ lè jẹ́ ẹ̀sìn, ṣùgbọ́n ó dájú wí pé kì í ṣe gbájúẹ̀.
Ohun tí ó wà níbẹ̀ nìyí: Àkójọpọ̀ àwọn gbájúẹ̀ parapọ̀ lọ́dún 2014 láti ṣẹ̀dá ohun tí wọ́n polongo gẹ́gẹ́ bí i Bitcoin tí ó kàn.
Dídárí ẹgbẹ́ àwọn gbájúẹ̀ tí wọ́n dàgbà sókè, "Cryptoqueen", Dr Ruja Ignatova.
Ignatova ya àwòrán gbájúẹ̀ gẹ́gẹ́ bi ohun tí ó rọrùn, síbẹ̀ ó jẹ́ ajẹ́bíidán.
Wọ́n ta OneCoin bí i ohun tí ó wà lára ohun ètò ẹ̀kọ́.
Ẹ̀tàn náà ni wí pé tí ẹ bá ti rà wọ́n, ẹ ti ní ànfààní láti gba OneCoin tí a bá ṣe ìfilọ́lẹ̀ rẹ̀.
Ó ṣe ni láàánú, kò sí àmì, kò tilẹ̀ sí blockchain láti fi ìyẹn bẹ̀rẹ̀.
O tilẹ̀ lè sọ wí pé gbájúẹ̀ náà kò níṣe pẹ̀lú crypto nítorí kò sí títà owó lórí ẹ̀rọ ayélujára.
Kí ló dé tí àwọn wá ń ṣe é?
Ignatova ní àwọn ẹ̀rí láti gbé ẹ̀tàn rẹ̀ lẹ́ṣẹ̀.
Ó jẹ́ ẹni tí ó gba ìmọ̀ oyè dókítà, ó jáde ní ifásitì Oxford, ó sì jẹ́ òṣìṣẹ́ Mckinsey tẹ́lẹ̀.
Síbẹ̀síbẹ̀, ohun ìjà rẹ̀ tí ó lágbára ni ojúkòkòrò àwọn ènìyàn.
Níbo ni Ignatova wà báyìí?
Ó ti sọnù sínú afẹ́fẹ́.
FBI ti ń wá "Cryptoqueen " láti ọdún 2017.
Àwọn ọmọ orílẹ̀-èdè Kẹ́ńyà yóò kópa nínú ṣíṣẹ̀dá òfin àbò orí ẹ̀rọ ayélujára fún orílẹ̀-èdè náà
Kọ̀ḿpútà ti àpapọ̀ orílẹ̀-èdè Kẹ́ńyà àti ẹgbẹ́ tí ó ń mú ètò àbò orí ẹ̀rọ ayélujára papọ̀, ń wá ipá àwọn ọmọ orílẹ̀-èdè nínú dídá òfin àbò orí ẹ̀rọ ayélujára.
NC4 ó jẹ́ ara tí ó ń ṣiṣẹ́ lábẹ́ ẹ̀ka Ìpínlẹ̀ àbọ̀ tinú àti ètò ìṣèjọba ìjọba àpapọ̀.
Òfin náà yóò ṣẹ̀dá àwòṣe tí ó kún lórí bí Kẹ́ńyà yóò ṣe mọ̀ àti fèsì sí ìgbésùnmọ̀mí àbò orí ẹ̀rọ ayélujára.
Báwo ni àwọn ènìyàn yóò ṣe kópa nínú ṣíṣẹ̀dá òfin?
Gẹ́gẹ́ bí ohun tí Raymond Omollo sọ, Akọ̀wé Gíwá tinú ilé, ní ìfojúrí àti ìpàdé orí ẹ̀rọ ayélujára ni a óò ṣe ẹ̀ka mẹ́jọ jákèjádò Kẹ́ńyà.
NC4 yóò ṣètò ìpàdé pẹ̀lú àwọn tí wọ́n ní ìpín nílé iṣẹ́ lẹ́ka ọ̀tọ̀ọ̀tọ̀ tí ó lè nípa lára òfin.
Púpọ̀ nínú àwọn ẹ̀ka náà kò yọ iná, ṣiṣẹ́ nǹkan lọ́pọ̀, ètò ìsúná, àti gbígbé ohun láti ibikan lọ sí ibòmíràn.
Paychant- Ó ń fi agbára fún Áfíríkà láti ṣàlàyé bí àwọn tí ó ń lo owó kírípítò ṣe ń lò ó ní ìrọ̀rùn
Paychant, Áfíríkà àṣẹ.-sí kírípítò lórí àti irúfẹ́ ìyànjú, jẹ́ ohun tí ó dàbí afárá tí ó so ètò ìsúná Áfíríkà mọ níní ohun lórí ẹ̀rọ ayélujára.
Láàárín ohun tí kò to oṣù 6 láti ìgbà tí a ti ṣe ìfilọ́lẹ̀ rẹ̀, ó ń ṣètò owó tí ó ju ọ̀kẹ́ kan lọ lóṣù, èyí tí ó mú líle koko àwọn ènìyàn ní Áfíríkà láti lo owó lórí ẹ̀rọ ayélujára.
Lọ́dún tí ó ti kọjá, ọ̀pọ̀ ènìyàn ní Áfíríkà ti fi ìfẹ́ hàn nínú ìní orí ẹ̀rọ ayélujára púpọ̀ nítorí ànfààní tí ó ní lórí bí nǹkan bá wọ́n àti fífi owó ránṣẹ́ níye tí kò wọ́n.
Síbẹ̀síbẹ̀, líle rí rí ohun ti Kírípítò ní jẹ́ ìdènà fún ọ̀pọ̀ àwọn tí wọ́n ń lò ó ní Áfíríkà, èyí sì ti mú u le koko fún àpamọ́wọ́ orí ẹ̀rọ ayélujára àti àwọn áàpù láti lo fún àwọn tí wọ́n ń lò ó ní Áfíríkà.
Ní oṣù 6 tí ó kọjá, a ṣe ìfilọ́lẹ̀ ohun tí ó ń mú àwọn Àfíríkà lè tà àti ra kírípítò nípa lílo ilé ìfowópamọ́ ìbílẹ̀ àti lílo owó orí ẹ̀rọ ayélujára láti lè fún àwọn ènìyàn Áfíríkà ní ìkànnì láti kúrò nínú irúfẹ́ owó tí kò ní àtìlẹyìn ọjà sí owó tí à ń fi pamọ́ sórí àpamọ́wọ́ Kọ̀ḿpútà tàbí irúfẹ́ áàpù tó lè dádúró tí wọ́n fẹ́.
Paychant ń gbé ara rẹ̀ ga bí ti Áfíríkà àkọ́kọ́, tí ó sì ń darí gẹ́gẹ́ bí i irúfẹ́ owó tí kò ní àtìlẹyìn ọjà lórí àti ìyanjú láti sọ kírípítò di irúfẹ́ owó tí kò ní àtìlẹyìn ọjà kí ó sì máa ṣe òtítọ́ sí jíjẹ́ kí owó tí a fi pamọ́ sórí Kọ̀ḿpútà ó wà fún ènìyàn púpọ̀ ní Áfíríkà.
A ti dókòwò pẹ̀lú àwọn àpamọ́wọ́ orí ẹ̀rọ ayélujára bí i Cenoa, Hurupay, àti Flooz, tí wọn ń ṣe ìṣe irúfẹ́ owó tí kò ní àtìlẹyìn ọjà kírípítò lórí àti àwọn tí ó ń pèsè ní Áfíríkà ti wọ́n ń ní ìrírí 100% lóṣóoṣù dídàgbà nínú ibi tí ohun àwọn tí n lò ó wà àti òṣùwọ̀n rírà àti títà.
"Ojútùú ìṣe-ní-kánkán wa gbájú mọ́ Afíríkà, ní ṣíṣe àtìlẹyìn fún ọ̀pọ̀ àwọn ọ̀nà ìsanwó ìbílẹ̀, èyí tí ó ń jẹ́ kí àwọn òǹlò ṣe káràkátà kírípútò pẹ̀lú ìrọ̀rùn nípasẹ̀ lílo ìfi-owó-ránṣẹ́ ajẹmọ́-ilé-ìfowópamọ́ àti owó orí-ìrìn, tí wọ́n jẹ́ èyí tí àwọn ènìyàn dámọ̀ tí wọ́n sì fẹ́ jùlọ ní ẹkùn náà.’’ Àwọn olùdásílẹ̀ ṣàlàyé.
"Àwọn àpamọ́ àti dApps tí wọ́n ń wá ọ̀nà láti wọ ọjà ilẹ̀ Afíríkà, lè lo àǹfààní ohun ìsanwó ìbílẹ̀ Paychant, èyí tí ó pèsè owó bínńtín, àdínkù ìtàpórógan, àti rírà kírípútò tó kéré jùlọ ní òdiwọ̀n.
Ohun ìṣàmúlò àdámọ́ àṣẹ oní àgbálọgbábọ̀ lè wọ inú èyíkéyìí ibi ìfowópamọ́ tààrà lórí àwọn ìkànnì bí i dApp, DEX tàbí NFT pẹ̀lú ìlà kóòdù péréte.
Paychant ló ń ṣe àkóso ìfaramọ́ àti ìwáyé àṣẹ àti ìlò kírípútò nítorí náà àwọn olùpèsè ibi ìfowópamọ́ sí lè gbájúmọ́ okoòwò wọn gangan
Àtìlẹ́yìn fún Multichain
Paychant ṣe àtìlẹ́yìn fún ohun-ìní kírípútò 45+ lórí àwọn ìtàkùn àká dátà àkósódù bí Ethereum, Celo, Polygon, Binance, Solana, Tron, Cardano, Bitcoin Cash, Ripple, Litecoin, àti ìtàkùn owó àkósódù.
Ọwọ́jà wa
Àwọn iṣẹ́ wa wà ní àwọn ọjà kírípútò Afíríkà tó tóbi jùlọ, ní ṣíṣe àtìlẹ́yìn fún gbogbo àwọn ọ̀nà ìsanwó ìbílẹ̀ fún ìlọsíwájú lọ sẹ́yìn ní ọ̀kọ̀ọ̀kan àwọn ẹkùn yìí: Nàìjíríà, Kenya, Ghana, Uganda àti Zambia.
Wallet àti dApp tí wọ́n kó Paychant sínú yóò ran àwọn òǹlò wọn lọ́wọ́ ní àwọn ẹkùn yìí láti ṣe káràkátà fún kírípútò 45+ nípa àwọn ọ̀nà ìsanwó ìbílẹ̀ tí a dárúkọ: Safaricom M-PESA, MTN Mobile Money (MoMo), AirtelTigo, Vodafone cash, Zamtel, Airtel money, Bank transfer àti Orange Money.
Iṣẹ́ wa ni láti so ètò ìsúná ìbílẹ̀ ní Afíríkà àti ètò ìsúná àgbáyé aláìní àkóso-ẹnìkan-ṣoṣo, tí ó fún àwọn ènìyàn Afíríkà ní ìfààyègbà tó dọ́gba sí àwọn àǹfààní ètò ìsúná Web3.
Inú wa dùn gan-an lórí ọjọ́-iwájú Web3, a sì ṣetán láti mú kí ìwọlé kírípútò rọrùn fún àwọn òǹlò tó tó bílíọ́nù tí ìlò rẹ̀ kàn ní Afíríkà.
Bí ẹ bá ní ìfẹ́ láti ṣo àṣẹ wa lórí ìlọsíwájú-lọ-sẹ́yìn pọ̀ mọ́ aápùù yín, ẹ jọ̀wọ́ ẹ kàn sí wá, a ó sì kàn sí yín padà láìpẹ́.
Ipele tí ó kàn fún CinderBuild gẹ́gẹ́ bí i adarí fún ilé ìtajà níbi tí a ti ń kọ́ ilé
CinderBuild jẹ́ èyí tí a filọ́lẹ̀ pẹ̀lú ìran láti mú ìrírí ríra ọjà ilé àti kíkọ́ ilé lọ ní ìrọwọ́ ìrọṣẹ̀.
Àwòṣe okòwò lórí jẹ́ èyí tí a gbélé ìbánidókòwò tí ó lọ́ọ̀rìn pẹ̀lú àwọn tí ń pèsè nǹkan èyí tí ó ń fún wa àwọn ohun èlò ìkọ́lé tí iye rẹ̀ ní ìfigagbága (Ọ̀rọ̀ náà wù wá pè kò ṣe e jà sí ).
A fi ìwúlò yìí kalẹ̀ sí agbọn ti ìbéèrè nípasẹ̀ ìkànnì ayélujára sí àwọn abala olùlò méjì; Àwọn Alátùn-úntà (Àwọn Ilé-Ìtajà-C) àti àwọn òǹrà aládàáni
Tẹ́lẹ̀ a gbájúmọ́ pípèsè fún ìní àwọn ẹ̀ka tí ń ta ọjà díẹ̀ díẹ̀.
Síbẹ̀ náà, bí ìgbà ṣe n lọ, a rí ore ọ̀fẹ́ láti dá àjọ tó máa ma pín ọjà tí kìí ṣe ti orí afẹ́fẹ́ ti a mọ̀ sí C-stores, gbígbé láti ọ̀dọ̀ àwọn tó n tu ọjà tà tó wà ní ọ̀dọ̀ wa.
Àwọn C -stores jẹ́ àpapọ̀ àwọn tí ń tajà díẹ̀ díẹ̀ tí wọ́n ń ra ọjà tí ó pọ̀ lọ́ṣọ́ọ̀ṣẹ̀, èyí sì ti di apá kan okòwò náà.
Láti ṣe àdínkù ìpènìjà àìrí owó fún kíkó ọjà mìíran wọlé, a ti ṣètò tí yóò rí i dájú wí pé àwọn C-stores ń gba ọjà tuntun ó kéré tán èèmejì lọ́ṣẹ̀.
Nípà bẹ́ẹ̀, wọ́n ti di òntajà tí ò níyì mọ́ lọ́dọ̀ wa.
Ní báyìí, nẹ́tíwọ̀kì wa lè bùgá lórí 1500 C-stores, a sì tún máa dàgbà.
A ti ṣe okòwò tí ó wà ní ìlànà lílo dátà láti gba èsì àti ìrírí nínú bíbá àwọn tí n ta ilé àti kọ́ ilé sọ̀rọ̀, ṣí ṣe iṣẹ́ pẹ̀lú ẹgbẹ́ tí ò wà fún iṣẹ́ àkànṣe.
A ṣẹ̀dá Builder 360™, èyí tí ó ní gbogbo nǹkan tí a nílò fún ẹ̀ka yìí.
Builder 360™ jẹ́ ohun ẹ̀rọ ayélujára tí ó ní ìwọ̀núìbọ̀nú àwọn ètò àti ohun tí ó lè yanjú ìṣòro, tí a jẹ́ kí ó wà fún àwọn olùbáárà látàrí òdodo tí ìkànnì yìí.
Fún gbogbo iye tí wọ́n bá ná lórí ìkànnì náà yíyẹ fún ohun kan a máa ní àfikún, bákan náà tí wọ́n bá ti náwó tó ààyè kan, àwọn tí ó ń lò ó yóò rí bí rí ìyànjú tuntun láti lè kojú ibi tí ó ń dùn wọ́n.
Pẹ̀lú Builder 360™, ẹ óò ní ààyè láti rí ipele tí ó lajú jù nínú nǹkan fún ìyànjú tí ó máa ń mú ni borí ọ̀wọ́n gógó ohun, àti tún tọ́jú àwọn ohun èlò tí a óò lò fún iṣẹ́ àkànṣe lórí ẹ̀rọ ayélujára fún ìlò ọjọ́ iwájú.
Kò tán síbẹ̀, ó ní ààyè sí ohun tí à ń ṣe àkọsílẹ̀ àwọn ohun èlò tí a fi ń ṣiṣẹ́, owó tí a fi ń ṣe iṣẹ́ àkànṣe, àyè láti rí àwọn tí a ti mọ̀ pé wọ́n kọ́ṣẹ́mọṣẹ́, ìríni káàkiri àti bẹ́ẹ̀ bẹ́ẹ̀ lọ.
Àwọn tí ń lò ó lè ṣàmúlò àwọn ohun ìyànjú oríṣìíríṣìí tí ó wà tí a gbé ka ìpèle láàárín agbègbè, wọ́n sì gbé ipele yìí sókè bí wọ́n ti ń dé ibi ètò ìsúná.
Síwájú sí, ìbẹ̀rẹ̀ àwọn ilé ìtajà orí ẹ̀rọ ayélujára àti ohun tí àwọn ìkànnì bí i ti CinderBuild fẹ́ mú u rọrùn fún àwọn tí ń kọ́lé wá orísun àti láti ra ohun èlò fún ilé kíkọ́ àti ètò tí ó yẹ.
Pẹ̀lú ìyànjú ti ilé ìkó nǹkan sí ti ẹ̀rọ ayélujára ti CinderBuild, bí àpẹẹrẹ, àwọn tí ń tọ́jú ohun tí a fi ń kọ́lé lórí ẹ̀rọ ayélujára, tí wọ́n sì máa ń gba ibi tí àwọn ènìyàn fẹ́ láti kọ́lé sí, èyí máa ń ṣe àdínkù àwọn àyè tí a máa ń kó nǹkan sí lójúkorojú, a sì máa mú ewu, jíjáni lólè àti kí nǹkan bàjẹ́ kú.
Ó jẹ́ ohun tí a fi ń gbéraga láti sin àwọn oníbàárà jákèjádò àwọn tí ta ilé àti kíkọ́ ilé.
Pẹ̀lú àfojúsùn láti tún ohun tí ilé iṣẹ́ tí ń kọ́ ilé ń gbà fún ohun èlò kíkọ́ ilé, ìrìnàjò wa pẹ̀lú àwọn oníbàárà ilé rírà àti àwọn tí ń kọ́ ilé tí mú ìbí ṣíṣẹ̀dá ohun tuntun káàdì Nàìjíríà tí ó jẹ́ àkọ̀kọ́ fun owó tí a yá fi kọ́lé.
À n ṣe ìyọ̀nda owó fún àwọn oníṣẹ́ oṣù tó jẹ́ ọmọ Nàìjíríà, tí a sì gbà wọ́n láyè láti máa san díẹdíe lórí àwọn ohun mèremère nlá tí àwọn àjọ wa gbé kalẹ̀.
Nípa ṣíṣe èyí, àwọn oníṣẹ́ oṣù ti n ṣe dáadáa láti dá ọjà tó gbòòrò sílẹ̀ kí wọ́n sì ni irú ilé tí wọ́n ti n pòngbẹ fún pẹ̀lú ìrọ̀rùn.
Lórí àṣeyọrí ẹ̀sùn ogún láti ọwọ́ oníṣẹ́ oṣù, wọ́n fi owó náà ránṣẹ́ sórí sórí àpò ìpamọ́ wa tó ní àbò.
Nígbà kan náà, àwọn aláfọwọ́sowọ́pọ̀ ní àǹfààní sí àwọn owó wọ̀nyí, èyí tí ó ń gbà wan láàyè láti ra àwọn ohun-èlò ìkọ́lé tó dára gbáà láti ọ̀dọ̀ CinderBuild fún àwọn iṣẹ́ ilé-kíkọ́ wọn.
Ìṣàkójọpọ̀ ìrọ̀rùn yìí jẹ́ kí gbogbo ìgbésẹ̀ náà dára sí i, nipa yíyọ ìdádúró kúrò àti dídákún ìmúyányán ìdàgbàsókè ohun-ìní.
Nípa ríró àwọn òṣìṣẹ́ lágbára pẹ̀lú ohun ètò ìsúná láti gba àwọn ohun èlò ìkọ́lé tó dára jù lọ, à ń mú ìyípadà ọ̀tun wá sínú ilé-iṣẹ́ ìkọ́lé.
Àwọn ohun ìní tí a pèsè láti ọ̀dọ̀ wa jẹ́ ohun tí a fi ń yangàn pé ó ní lílòpẹ́ àti ó sì jẹ́ ojúlówó ohun èlò, èyí tí yóò ṣe àgbéga ìrírí ìgbé -ayé fún àwọn onílé.
Ìgbésẹ̀ rere yìí ń fàyè gba òkìkí tí ó dára jù lọ fún àwọn òṣìṣẹ́, èyí sì ń fa àwọn oníbàárà, ó tún ń ṣètò ipa rere ní ọjà títà àti ríra ilé.
Níní àkáǹtì tí ó jẹ́ ti ẹ̀yáwó fún ilé pẹ̀lú CinderBuild jẹ́ ohun tí ó rọrùn, tí kò ní wàhálà rárá.
Àwọn onílé pẹ̀lú ìrọ̀rùn lè so káàdì wọn pọ̀ mọ́ àkáǹtì ẹ̀yáwó fún ilé, èyí tí ó máa ń fi ààyè sílẹ̀ fún sísanwó tààrà àti ìdúnàdúrà tó jẹmọ́ ẹ̀yáwó ilé.
Gbogbo ìdúnàdúrà jẹ́ èyí tí à ń tọpinpin rẹ̀ dáradára, a sì ń ṣe àkọsílẹ̀ rẹ̀, rírí àrídájú ohun tí ó pè fún àwọn tí ń gba owó oṣù àti tí a jọ ń ṣiṣẹ́.
Fún àwa tí a wà ní CinderBuild, ju àyọrísí àti ìdùnnú ìlo kíákíá ojútùú ajẹmọ́ ìmọ̀-ẹ̀rọ, à ń yọ àwọn àǹfààní iye orí ìmọ̀-ẹ̀rọ tí a lò fún ríra àti ṣíṣe àgbékalẹ̀ iye sí àwọn olùlò tó ń pọ̀ si í ní ọ̀kan nínú ọjà ìkọ́lé tó ga jùlọ ní àgbáyé.
Bí a óò ti bẹ̀rẹ̀ ipele tí ó kàn, a óò máa mú nínú ìmọ̀ ìfilọ́lẹ̀ ọjà tó gbèrú bí i ti Nàìjíríà, a óò sì ló èyí láti kọ́ àwọn ohun èlò tí ó jẹmọ́ ìmọ̀ ẹ̀rọ tagbègbè bí a óò ti máa ṣe ìfilọ́lẹ̀ ní kánkán nínú àwọn orílẹ̀-èdè Áfríkà.
A rí ara wa gẹ́gẹ́ bí adarí tó ń ṣẹ̀dá ohun tuntun ní ààyè yìí, nítorí àwọn ẹgbẹ́ wa wá láti àwọn ilé-iṣẹ́ tó lórúkọ ní àgbàyé, a sì ní àtìlẹyìn àwọn VCs tí ipò wọn ga jù ní Éúròpù àti U. S. A.
Bóyá ẹ̀ ń kọ́ ojú ọ̀nà, afárá, ilé, ilé láti pawó ní ẹ̀ka aládàníi àti ẹ̀ka ìjọba, Builder 360™ ní ohun gbogbo tí ẹ nílò fún kíkọ́ àwọn iṣẹ́ àkànṣe àti mímú okòwò yín lọ ipele tó kàn.
Ẹ kàn sí wa lónìí lórí ìkànnì wá ní www.cinderbuild.com tàbí láti kàn sí wa lórí support@cinderbuild.com, +2347001236202.
